tama ka na gid bala kasako .  
tama ka na gid bala kasako . 
ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang www .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
ang masiri nga kolor sang pollia berry . 
madamo nga tawo subong ang tama na gid kasako , amo nga kon kaisa nagakaguba na ang ila kaangtanan sa iban kag nagaantos ang ila pamilya .  paano naton mabalanse ang aton tion .  ang isa ka maalam nga tawo sang una nagsiling   mas maayo pa ang diutay nga pahuway sangsa tuman nga pagpangabudlay kag paglagas sa hangin .  mabasa mo sa sini nga magmata .  ang praktikal nga mga panugda kon paano kita makahimo sang husto nga mga prioridad .  mas maayo pa ang diutay nga pahuway  sangsa tuman nga pagpangabudlay  kag paglagas sa hangin .  sa literal ,  isa ka hakop nga pahuway .  sa literal ,  duha ka hakop nga pagpangabudlay . 
topiko sa kober pamatyag mo bala tama ka na gid kasako .  kon huo , indi lang ikaw ang nagabatyag sina .  bisan diin ka lang , ang tanan daw masako ,  report sang magasin nga the economist .  ang mga kabangdanan sini nagalakip sang pagdamo sang responsibilidad sa trabaho kag sa pamilya , pagdaku sang galastuhan , kag pagtrabaho sing malawig .  apektado man ang mga kabataan kon tama kadamo sang ila ulubrahon .  kon pirme na lang tama kadamo sang aton ulubrahon kag kulang ang aton tion , nagaka - stress kita .  pero posible bala nga mangin mas balanse ang aton kabuhi .  ano ang epekto sang aton mga pagpati , desisyon , kag mga tulumuron sa sini .  una , binagbinaga anay ang apat ka rason kon ngaa masako gid katama ang iban .  nagaobra ako sing pito ka adlaw kada semana ,  siling sang amay nga si gary .  ginahimo ko ini kay gusto ko amanan sing mas maayo ang akon mga bata .  gusto ko ihatag sa ila ang mga butang nga wala ko natigayon sadto .  bisan pa maayo ang motibo sang mga ginikanan , kinahanglan nila usisaon ang ila mga prioridad .  ginapakita sang pila ka pagtuon nga kon mas importante sa mga adulto kag kabataan ang kuarta kag materyal nga pagkabutang indi sila malipayon , indi kontento , kag indi mapagros sangsa mga indi materyalistiko .  ang mga bata nga gintudluan nga unahon ang materyal nga mga butang nangin indi malipayon gusto gid sang mga ginikanan nga magmadinalag - on ang ila kabataan , amo nga nagabakabaka sila obra kag pati ang ila kabataan ginahatagan nila sing madamo nga ulubrahon .  maayo ang motibo sini nga mga ginikanan , siling sang libro nga putting family first , pero indi gid maayo ang resulta sini sa ila kag sa ila mga kabataan .  ginakumbinsi kita sang mga pasayod nga kanugon gid kon indi naton pagbaklon ang pinakabag - o nila nga produkto .  ang the economist nagsiling   ang pagdamo katama sing mga produkto nga ginatanyag nagapabatyag pa gid sa mga tawo nga kulang ang ila tion ,  kay ang mga konsumidor  nabudlayan sa pagpili kon ano ang ila baklon ukon tan - awon ukon kaunon  bangod sa ila kasakuon .  nagsala gid sia .  imbes nga temprano pa matapos ang  obra  ,  siling ni elizabeth kolbert , nga manunulat sang magasin nga new yorker , ang mga tawo  nakakita sang bag - o nga mga butang nga kinahanglan nila  kag ini nga mga butang mahal kag nagakinahanglan sing mas madamo nga tion .  ang pila ka empleyado nagabakabaka sa pag - obra para malipay ang ila amo .  ang mga upod sa trabaho mahimo man magpabatyag sa iban nga kinahanglan nila mag - obertaym .  bangod man sa kapigaduhon , ang mga nagatrabaho handa nga mag - obra sing malawig ukon bisan ano nga oras .  sing kaanggid , mahimo mapilitan ang mga ginikanan nga ilugon ang masako nga kabuhi sang iban nga pamilya .  kay kon indi , mahimo sila magbatyag nga  kulang ang ila ginahatag  sa ila kabataan .  si tim , nga nagaistar sa estados unidos , nagsiling   nanamian gid ako sa akon trabaho , kag nagabakabaka gid ako obra .  pamatyag ko may dapat ako pamatud - an .  pareho ni tim , madamo ang nagabatyag nga may epekto ang kasakuon sa pagtan - aw sang iban sa ila .  ano ang resulta .  ang kasakuon nagapakita sang tindog sa kabuhi ,  siling ni elizabeth kolbert , nga ginsambit kaina .  nagsiling pa sia   kon mas masako ka daw mas importante ka .  ang pagpangabudlay kag ang kapisan ginapalig - on sang biblia .  amo man ang pagkabalanse .  ang balanse nga pagkabuhi may maayo nga epekto sa aton hunahuna kag lawas .  pero posible bala nga buhinan ang aton mga ulubrahon ukon maghinayhinay kita .  binagbinaga ang apat ka panugda .  normal lang nga gusto mo nga may kuarta ka man .  pero pila gid ang imo kinahanglan .  ano gid ang basihan sang pagkamadinalag - on .  nabase bala ini sa imo kita ukon materyal nga ginapanag - iyahan .  pero , ang sobra naman nga pagpahuway kag paglingawlingaw mahimo magdugang sa imo kasakuon .  si tim , nga ginsambit kaina , nagsiling   gin - usisa gid namon sing maayo sang akon asawa ang amon kabuhi kag nagdesisyon nga pasimplehon ini .  naghimo kami sing tsart nga nalista ang amon sitwasyon kag ang amon bag - o nga mga tulumuron .  gin - istoryahan namon ang epekto sang amon mga desisyon sang una kag ang dapat namon himuon para malab - ot ang amon mga tulumuron .  ang biblia nagalaygay nga kontrolon naton ang  kailigbon sang mga mata .  ang mga pasayod mahimo magpabaskog sa sini nga kailigbon , amo nga nagatrabaho sing malawig ang iban ukon nagapasobra sa paglingawlingaw nga tama ka mahal .  matuod , indi mo malikawan ang tanan nga pasayod .  pero puede mo malimitehan ang pagtan - aw sini .  mahimo mo man binagbinagon sing maayo kon ano gid ang kinahanglanon mo .  dumduma man ang epekto sang imo mga kaupdanan sa imo .  kon ginatinguhaan gid nila ang materyal nga mga butang ukon nagapati sila nga amo ini ang basihan sang pagkamadinalag - on , mas maayo nga mangita ka sing mga abyan nga may mas maayo nga mga prioridad .  ang tawo nga nagaupod sa maalamon mangin maalamon man ,  siling sang biblia .  istoryaha ang imo amo parte sa imo obra kag mga prioridad .  indi ka magbatyag nga indi gid puede nga indi ka mag - obra .  ang libro nga work to live nagsiling   isa lang ang napamatud - an sang mga nagaseparar sang ila trabaho sa ila pamilya ukon nagabakasyon  wala sing malain nga matabo kon wala sila .  si gary , nga ginsambit kaina , may maayo nga pangabuhi , gani nagdesisyon sia nga buhinan ang iya oras sa trabaho .  gin - istorya ko ang akon pamilya nga pasimplehon namon ang amon pagkabuhi ,  siling niya .  dayon amat - amat namon ini nga ginhimo .  naglisensia man ako sa akon amo nga buhinan ko ang adlaw sang akon trabaho kada semana , kag nagpasugot sia .  kinahanglan sang mag - asawa ang tion para sa isa kag isa , kag kinahanglan man sang kabataan ang tion nga makaupod ang ila mga ginikanan .  gani indi pag - iluga ang mga pamilya nga pirme lang masako .  magpahuway ka man kag magrelaks ,  panugda ni gary ,  kag indi na paghimua ang mga butang nga indi man gid tanto ka importante .  kon magkaupod ang inyo pamilya , indi magpasugot nga kuhaon sang telebisyon , cell phone , ukon iban pa nga gadyet ang tion ninyo sa pag - updanay .  magkaon kamo sing magkaupod bisan isa lang ka bes kada adlaw , kag gamita ini nga tion nga makaistoryahanay kamo bilang pamilya .  kon himuon sang mga ginikanan ining simple nga laygay , mangin mas malipayon kag mapagros ang ila kabataan kag mangin mas maayo nga mga estudyante .  gamita ang tion sa pagkaon para makaistoryahanay kamo bilang pamilya gani pamangkuta ang imo kaugalingon   ano ang gusto ko nga matabo sa akon kabuhi .  ano ang gusto ko para sa akon pamilya .   '  kon gusto mo ang mas malipayon nga kabuhi , maghimo sing mga prioridad nga nahisuno sa laygay sang biblia .  ang mga cell phone bala kag mga tablet makadugang ukon makabuhin sang kasakuon .  ang sabat nagadepende sa kon paano ini ginagamit .  sa obra  paagi sa mga gadyet , mas makapili ang mga nagatrabaho kon san - o kag kon diin sila maobra .  pero mahimo man ini makadugang sa ila stress kay ginapaabot nga puede sila paobrahon bisan ano nga oras , adlaw man ukon gab - i .  sa balay  ang mga cell phone mahimo makabuhin sa kasakuon sang pamilya kay mas mahapos nila mapahibalo sa isa kag isa ang ila mga hilimuon .  pero , mahimo man sini kuhaon ang tion nga kuntani para sa pag - ululupod sang pamilya .  ginapakita sang mga pagtuon nga ang mga kabataan nga wala gawa ginahatagan sing atension sang ila mga ginikanan bangod masako sa mga gadyet , mahimo nga nagalalain kag sa masami may indi maayo nga mga batasan .  ang matamad nga tawo nagahandum , apang wala sia  sing matigayon , apang ang isa  nga mapisan busgon sing bug - os .  ukon  ang iya kalag wala .  ukon  kalag .  sa literal ,  patambukon .  mas maayo pa ang diutay nga pahuway  sangsa tuman nga pagpangabudlay  kag paglagas sa hangin .  sa literal ,  isa ka hakop nga pahuway .  sa literal ,  duha ka hakop nga pagpangabudlay .  indi ninyo paghigugmaa ang kalibutan ukon ang mga butang sa kalibutan .  ukon  ang pagpabugal sang ginapanag - iyahan sang isa .  ang tawo nga nagaupod sa maalamon mangin maalamon man , apang ang tawo nga nagaupod sa mga buangbuang mapahamak . 
pero ginapakita sang mga pagtuon sining karon lang nga mas malawig pa gali ang ginalupad sini nga mga pispis .  ang paglakbay sang tern indi tadlong , pareho sang makita sa piktyur ginbutangan sing magagmay nga instrumento nga ginatawag geolocator ang pila sini nga mga pispis .  ngaa nagbag - o ang ila kalkulasyon .  bisan diin man maghalin ang mga arctic tern , ang ruta sang ila paglakbay indi tadlong .  pareho sa makita sa piktyur , ang kalabanan nga ruta nila sa atlantic ocean daw s ang korte .  kay nagapauyon ini nga mga pispis sa direksion sang hangin .  pareho ini ka layo sang tatlo ukon apat ka pakadto - pabalik nga paglakbay sa bulan .  dugang pa , bangod maeksperiensiahan sang mga arctic tern ang tig - ilinit sa south kag north pole , maeksperiensiahan nila ang  mas malawig nga adlaw kada tuig sangsa iban nga tinuga ,  siling sang libro nga life on earth  a natural history . 
ang maayo nga ngalan , ukon reputasyon , nagabulig para saligan kita kag respetuhon sang iban importante gid ang maayo nga ngalan , ukon reputasyon , amo nga sa iban nga pungsod , may mga kasuguan nga nagaamlig sa sini .  nagalakip ini sang libel ,   kag pagpasipala .  nagapahanumdom ini sa aton sang halambalanon sang una   ang maayo nga ngalan mas maayo nga pilion sangsa madamo nga manggad  ang pagtahod mas maayo sangsa pilak kag bulawan .  paano naton matigayon ang maayo nga ngalan kag respeto sang iban .  may maayo gid nga mga panugda ang biblia .  sa pagsabat sang pamangkot nga  sin - o ang makaduaw sa  tolda sang dios .  ang salmista nagsulat   ang isa nga .  nagahimo sing matarong kag nagahambal sing kamatuoran sa iya tagipusuon .  sia nga wala nagapasipala , wala nagahimo sing malain sa iya isigkatawo , kag wala nagapakahuya sa iya mga abyan .  ginasikway niya ang mga talamayon .  ginatuman niya ang iya saad , bisan pa mabudlay ini tumanon .  kag wala sia nagabaton sing hamham .  indi bala nga respetuhon mo gid ang tawo nga nagaaplikar sining maayo nga mga prinsipio .  ang isa pa ka kinaiya nga makabulig para matigayon ang respeto amo ang pagkamapainubuson .  binagbinaga  makita sang mga mapainubuson kon ano pa ang ila palauswagon kag ginatinguhaan nila nga himuon ini .  handa man sila sa pagpangayo sing pasaylo kon makasala sila sa iban .  ang mga bugalon indi amo sina , sa baylo madali sila maakig .  pero , paano kon mantsahan sang iban ang imo maayo nga ngalan .  maakig ka bala dayon .  pamangkuta ang imo kaugalingon ,  kon pangapinan ko ang akon ngalan , mapamatud - an ko gid bala sa tanan nga sala ang ginasiling sa akon .   '  ang pagpasaka sing kaso nagakaigo man kon kaisa , pero ang biblia naglaygay   indi ka magpadasudaso sa pagkadto sa korte .  sa baylo ,  mag - areglahanay kamo .  paagi sa sini , indi ka na magastuhan sa pagpasaka sing kaso sa korte .  ang biblia indi lang libro parte sa relihion .  masaligan gid ini nga giya sa pagkabuhi .  ang tanan nga nagaaplikar sang mga laygay sini may mga kinaiya nga nagabulig sa ila nga respetuhon sang iban kag mangin maayo ang ila ngalan .  ang maayo nga ngalan  mas maayo nga pilion sangsa madamo nga manggad  ang pagtahod  mas maayo sangsa pilak kag bulawan .  ukon  ang maayo nga reputasyon .  sa literal ,  ang isa ka ngalan .  sa literal ,  kahamuot .  salmo ni david .  sin - o ang makaistar sa imo balaan nga bukid .  ginatuman niya ang iya saad ,  bisan pa mabudlay ini tumanon .  ang nagahimo sini nga mga butang indi gid malingkang .  ukon  nga may integridad .  sa literal ,  panumpa .  ukon  magdulingduling .  o jehova , sin - o ang makaduaw sa imo tolda .  sin - o ang makaistar sa imo balaan nga bukid .  ginatuman niya ang iya saad ,  bisan pa mabudlay ini tumanon .  ang nagahimo sini nga mga butang indi gid malingkang .  ukon  nga may integridad .  sa literal ,  panumpa .  ukon  magdulingduling .  ang kahadlok kay jehova nagatudlo sing kaalam , kag antes ang kadungganan yara ang pagkamapainubuson .  kay kita tanan nagakasandad  sing madamong beses .  kon ang bisan sin - o wala nagakasandad sa pulong , himpit sia nga tawo , nga makapugong  man sang iya bug - os nga lawas .  ukon  makasala .  ukon  makarenda .  ang bugal nagauna sa pagkapukan , kag ang matinaastaason nga espiritu sa pagkasandad .  indi ka magpadasudaso sa pagpasaka sing panumbungon , kay kon mapamatud - an sa ulihi sang imo isigkatawo nga nagsala ka , ano na lang ang imo himuon .  makighidait ka anay sa imo utod , kag sa pagbalik mo , ihalad ang imo dulot .  kon ang imo utod nakasala sa imo , kadtui sia kag sugiri sang iya sala nga kamohanon lang .  kon magpamati sia sa imo , nadaug mo ang imo utod .  kon indi sia magpamati bisan sa kongregasyon , kabiga sia nga kaangay sang tawo sang mga pungsod kag kaangay sang manugsukot sing buhis . 
bulig para sa pamilya   pag - asawahay sa masami , ang pinakadaku nga kabudlayan sang mag - asawa maeksperiensiahan nila kon magdalagku na kag magpain ang ila mga kabataan .  kon wala na sa balay ang mga bata , daw mga estranghero na sila sa isa kag isa .  ginalaygayan ko ang madamo nga tawo nga wala makahibalo kon paano makigsuod liwat sa ila mga tiayon ,  siling sang eksperto sa pamilya nga si m .  gary neuman .  kon magpain na ang mga kabataan , daw wala na sing istoryahan  ang mga ginikanan .  daw amo man bala sina ang nagakatabo sa inyo pag - asawahay .  kon huo , mahimo pa mapauswag ang inyo kaangtanan sa isa kag isa .  pero , binagbinagon anay naton ang pila sa mga kabangdanan nga mahimo nagpahilayo sa inyo nga mag - asawa .  tinuig na nga ginauna gid sang mag - asawa ang ila kabataan .  gusto sang madamo nga ginikanan nga mangin maayo ang ila kabataan , gani ginauna nila ang ila kabataan sangsa ila pag - asawahay .  bangod sini , naanad sila sa ila papel bilang amay kag iloy kag nadula nila ang ila kaangtanan bilang bana kag asawa kag makita gid ini nga problema kon magpain na ang kabataan .  pero sang nagpain na ang kabataan , siling niya ,  indi na pareho ang amon mga prioridad .  naglab - ot pa gani sa punto nga ginsilingan niya ang iya bana ,  wala na  ' ta bala hilabtanay .  ang pila ka mag - asawa indi handa sa sini nga pagbag - o .  para sa madamo nga mag - asawa , daw bag - o lang sila nag - asawahay ,  siling sang libro nga empty nesting .  nagabatyag ang madamo nga bana kag asawa nga daw wala na sang mga butang nga pareho sila , gani lainlain na ang ila mga prioridad , kag daw nangin mag - roommate na lang sila imbes nga mag - asawa .  pero , malikawan ninyo ini nga mga problema kag mahimo pa gani kamo makabenepisyo sa sining bag - o nga bahin sang inyo kabuhi .  mabuligan kamo sang biblia para mahimo ini .  binagbinagon naton kon paano .  batuna ang pagbag - o .  parte sa dalagku na nga kabataan , ang biblia nagsiling   bayaan sang lalaki ang iya amay kag ang iya iloy .  bilang mga ginikanan , ang inyo katungdanan amo nga ihanda sila sa sina nga tion kag buligan sila nga mapauswag ang mga ikasarang nga magamit nila kon dalagku na sila .  kon amo sini ang inyo pagtamod , ang pagpain sang inyo kabataan isa ka butang nga mapabugal gid ninyo .  siempre , bisan pa nagpain na ang inyo kabataan , mga ginikanan gihapon nila kamo .  pero subong , asta na lang kamo sa laygay imbes nga kamo ang masunod .  makabulig ini para mangin suod gihapon kamo sa inyo kabataan samtang ginahatagan ninyo sing daku nga atension ang isa kag isa bilang mag - asawa .  istoryahi ninyo ang inyo mga ginakabalak - an .  isugid sa imo tiayon kon ano ang epekto sa imo sini nga pagbag - o sa inyo kabuhi , kag pamatii man ang iya isiling sa imo .  mangin mapinasensiahon kag mahinangpanon .  mahimo nga malawig nga tion ang kinahanglan para mapabakod ninyo ang inyo kaangtanan sang imo tiayon , pero maayo gid ang resulta kon himuon ninyo ini .  mangita sing pila ka butang nga obrahon ninyo sing magkaupod .  istoryahi ninyo kon ano nga mga tulumuron ang gusto ninyo malab - ot ukon kon ano nga mga butang ang inyo gusto nga himuon sing magkaupod .  madamo kamo sing natigayon nga praktikal nga kaalam sa pagpadaku sa inyo kabataan .  ngaa indi ninyo ini paggamiton para buligan ang iban .  pabakura liwat ang inyo relasyon .  panumduma ang mga kinaiya nga naluyagan ninyo sang una sa isa kag isa .  panumduma man ang mga butang nga ginhimo ninyo , kag ang mga kabudlayan nga nalampuwasan ninyo sing magkaupod .  ining bag - o nga bahin sang inyo kabuhi mahimo nga may maayo nga resulta sa ulihi .  ang matuod , kon magbuligay kamo mapauswag ninyo ang inyo relasyon bilang mag - asawa kag mapabakod pa gid ang inyo gugma sa isa kag isa .  nagabatyag ang mga kabataan sing seguridad kon makita nila nga mabakod ang relasyon sang ila mga ginikanan .  bayaan sang lalaki ang iya amay kag iloy .  ang gintingob sang dios , indi pagbulagon sang tawo .  ang gugma mapinasensiahon kag mainayuhon .  indi bala nga may kaalam sa mga tigulang .  salvatore kag aurora  nakita namon nga may madamo na kami sing tion subong sa isa kag isa kag dapat namon ini panginpuslan .  gani nagdesisyon kami nga maistorya ang mas madamo nga tawo mga pamilya nga may mga kabataan kag mga bag - o lang nag - asawahay .  nanamian gid kami magbulig sa ila kag magsugid sang amon mga eksperiensia .  carlo kag caterina  madugay antes namon nabaton ang pagbag - o sa amon kabuhi .  sa sulod sang mga tinuig halos parte sa mga kabataan lang ang ginaistoryahan namon .  subong , kon may ginaobra kami sing magkaupod , naanad na kami nga istoryahan ang parte sa amon kag ang amon mga gusto himuon .  amo kon ngaa bayaan sang lalaki ang iya amay kag ang iya iloy kag magahiusa  sia sa iya asawa , kag sila mangin isa ka unod .  ang hebreo nga tinaga nagakahulugan  magtapik , magpilit sing maayo , subong nga gintapik sang papilit .  bangod sini bayaan sang lalaki ang iya amay kag iloy ,      gani indi na sila duha , kundi isa ka unod .  gani , ang gintingob  sang dios , indi pagbulagon sang tawo .  sa literal ,  gingutahan sing tingob .  ang gugma mapinasensiahon  kag mainayuhon .  ang gugma indi mahisaon .  wala ini nagapabugal , wala ini nagapahambog ,  ukon  mainantuson .  indi bala nga may kaalam sa mga tigulang , kag may paghangop sa mga nagkabuhi sing malawig .  kag sila nga duha mangin isa ka unod , '  amo nga indi na sila duha , kundi isa ka unod .  bangod sini bayaan sang lalaki ang iya amay kag iloy ,      gani indi na sila duha , kundi isa ka unod .  gani , ang gintingob  sang dios , indi pagbulagon sang tawo .  sa literal ,  gingutahan sing tingob .  ang gugma mapinasensiahon  kag mainayuhon .  ang gugma indi mahisaon .  wala ini nagapabugal , wala ini nagapahambog ,  ukon  mainantuson .  indi bala nga may kaalam sa mga tigulang , kag may paghangop sa mga nagkabuhi sing malawig . 
sang una , nagapati sia sa ebolusyon .  pero sang ulihi , nagbag - o ang iya pagpati .  gin - interbyu sia sang magmata .  parte sa iya propesyon kag pagtuo .  palihug sugiri kami sang imo ginapatihan sang una .  ang akon amay natawo sa india , kag indian man ang akon iloy , pero natawo sia sa uganda .  ginasunod gid nila ang mga kustombre sang hindu .  ikaduha ako sa tatlo ka mag - ulutod .  nagaistar kami sa nairobi , kenya , kag madamo nga hindu ang nagaistar malapit sa amon .  ngaa interesado ka gid sa siensia .  nanamian gid ako sa mga sapat , kag pirme kami nagataklad sa bukid kag nagakamping sadto upod sa akon mga abyan para makita ang dalayawon nga mga tinuga sa talon .  sang primero , gusto ko magkuha sang kurso parte sa pag - opera sa mga sapat .  pero sang nakagradweyt ako sa kolehiyo sa nairobi , nagkadto ako sa england para magtuon parte sa mga balatian sa utok sa university of london .  sang ulihi , nangin espesyalista ako sa pagtuon parte sa utok sang tawo .  ang imo bala gin - eskwelahan may epekto sa imo pagtuluuhan .  samtang nagadamo ang akon natun - an sa siensia , mas nabudlayan ako magpati sa mga ginapatihan kag mga tradisyon sang hindu , ilabi na ang pagsimba sa mga sapat kag mga imahen .  ngaa nagpati ka sa ebolusyon .  sang bata pa ako , madamo nga tawo sa amon lugar ang nagapati nga ang ebolusyon sang tawo nagsugod sa aprika , kag pirme namon ini ginaistoryahan sa eskwelahan .  gintudluan man kami sang amon mga manunudlo kag mga propesor sa unibersidad nga ang tanan nga respetado nga mga sientipiko nagapati gid sa ebolusyon .  ngaa ginbinagbinag mo liwat ang ginhalinan sang kabuhi .  pila pa lang ka tuig nga nagatuon ako sing biology kag anatomy sang ginsugiran ako sang isa man ka estudyante sang iya mga natun - an parte sa biblia sa mga saksi ni jehova .  gusto ko man ini mahibaluan .  gani sang ginhiwat sang mga saksi ang ila asembleya sa amon eskwelahan sa kolehiyo sa nairobi , nagtambong ako .  sang ulihi , ginpaathag sa akon sang duha ka saksi nga misyonera ang pila ka panudlo sang biblia .  ang ila pagpati parte sa dakung desinyador , nga nagasabat sa importante nga mga pamangkot sa kabuhi , indi uluistorya lang .  para sa akon , may basihan gid ini .  nagluya bala ang imo pagpati sa pagpanuga bangod sa imo ineskwelahan .  samtang nagatuon ako sing anatomy nakita ko nga maayo gid kag komplikado ang pagkadesinyo sang buhi nga mga butang .  kon may magsiling nga ining tama ka komplikado nga butang natabuan lang , indi gid ako magpati .  makahatag ka bala sing halimbawa .  amo ini ang sentro sang hunahuna kag memorya kag ang nagakontrol sang madamo nga pagpanghikot sang lawas .  amo man ini ang nagakontrol sang aton mga igbalatyag , nga nagahangop sang impormasyon halin sa gua kag sa sulod sang lawas .  nagapanghikot ang aton utok bangod sa komplikado kag masibod nga mga neuron , ang panguna nga mga selula sa utok .  ang utok sang tawo may binilyon ka neuron , nga nagakomunikar sa isa kag isa paagi sa malaba nga mga fiber nga ginatawag mga axon .  paagi sa mga axon , ang isa ka neuron may linibo ka koneksion pakadto sa iban nga neuron paagi sa nagasanga nga mga fiber nga ginatawag mga dendrite .  gani , tama gid kadamo ang koneksion sa utok sang tawo .  dugang pa , ining tama kadamo nga neuron kag mga dendrite indi magamo kundi organisado .  dalayawon gid ini nga  pag - angtanay .  puede mo bala ini mapaathag .  ini nga pag - angtanay nagauswag sa organisado gid nga paagi samtang nagadaku ang lapsag sa sulod sang tiyan kag sa tapos sia mabun - ag .  ginaangot sang mga neuron ang mga fiber pakadto sa ila target nga mga neuron nga pila lang ka sentimetro ang kalayuon malayo na ini nga distansia kon sa mga selula .  pero ang target nga angtan sang fiber indi lang basta espesipiko nga selula kundi espesipiko nga parte sang selula .  samtang nagasanga ang bag - o nga fiber halin sa neuron , ginagiyahan ini sang kemikal nga daw nagasiling sa iya nga  pundo ,   lakat ,  ukon  liko  asta nga makalab - ot ini sa iya target .  kon wala sing maathag nga mga instruksion , ang nagasanga nga mga fiber magatalang .  ang bilog nga proseso tama gid ka organisado , nga nagsugod sa mga instruksion nga nasulat sa aton dna .  pero indi pa gid naton mahangpan sing bug - os kon paano nagaporma kag nagapanghikot ang utok , pareho sang kon paano ini nagatipon sing mga impormasyon , nagapagua sing emosyon , kag kon paano ini nagapamensar .  para sa akon , ang pagpanghikot pa lang sang utok luwas pa sa pagkadalayawon sini kag kon paano ini nagaporma nagapamatuod nga may panghunahuna nga mas maalam gid sangsa aton .  ngaa nangin isa ka sa mga saksi ni jehova .  ginpamatud - an sa akon sang mga saksi nga ang biblia pulong sang dios .  halimbawa , ang biblia indi libro parte sa siensia , pero kon may ginasambit ini parte diri , husto gid ini pirme .  dugang pa , nagakatuman gid ang mga tagna sini .  nagabulig man ini nga mangin maayo ang kabuhi sang isa nga nagasunod sa mga panudlo sini .  ako mismo ang isa sa mga pamatuod sina .  gani , malipayon kag may direksion na ang akon kabuhi . 
ang pagtamod sang biblia ang pagbulagay sang mag - asawa , malala nga balatian , kag pagtublag sang konsiensia pila lamang sa mga resulta sang pagpadala sa pagsulay .  paano naton malikawan ini nga siod .  ginasulay ka kon ginaganyat ka sa isa ka butang , ilabi na kon malain ini .  halimbawa , samtang nagapamalaklon ka , nakita mo ang isa ka butang nga nanamian mo gid .  nagpensar ka nga hapos lang ini kawaton kag indi ka madakpan .  pero ang imo konsiensia nagasiling nga indi mo ini pagkuhaon .  gani gindula mo ini sa imo pensar kag naglakat .  kon amo sina ang imo ginhimo , nadaug mo ang pagsulay .  kon ginasulay ka indi buot silingon nga malain ka nga tawo .  ang biblia mismo nagasiling nga tanan kita makaeksperiensia sing pagsulay .  ang importante kon ano ang aton reaksion sa pagsulay .  pirme ginapamensar sang iban ang indi nagakaigo nga kailigbon kag sa ulihi nagapadala sila sa pagsulay .  pero ginasikway ini dayon sang iban kay para sa ila sala ini .  ang kada isa ginatilawan kon ginaganyat sia kag ginahaylo sang iya kaugalingon nga kailigbon .  ginasugid sang biblia kon paano nagasugod ang sala .  buot silingon , kon pirme naton ginapamensar ang indi nagakaigo nga kailigbon , sa ulihi mahimo nga indi na naton ini mapunggan kaangay sang isa ka nagabusong nga babayi nga manugbata .  pero , malikawan naton nga maulipon sa indi nagakaigo nga mga kailigbon .  makontrol naton ini .  kon ang aton hunahuna makasarang mamensar sang indi nagakaigo nga kailigbon , masarangan man niya ini tabugon .  paagi sa pagpokus sang aton hunahuna sa iban nga butang pareho sang pag - obra , pag - istorya sa isa ka abyan , ukon pagpamalandong sang maayo nga mga butang .  makabulig man kon panumdumon naton kon ano ang malain nga epekto sa aton sa emosyon , sa pisikal , ukon sa espirituwal kon magpadala kita sa pagsulay .  daku man ang mabulig sa aton sang pangamuyo .  si jesucristo nagsiling   magpadayon kamo sa pagbantay kag pagpangamuyo , agod indi kamo masulay .  indi pagdayai ang inyo kaugalingon  ang dios indi ninyo madaya .  kay kon ano ang ginasab - ug sang tawo , ini man ang iya anihon .  tamda ang pagsulay kon ano gid ini isa ka paon , nga mahimo magbutang sa katalagman sa kabuhi sang isa ka tawo nga buangbuang , wala sing hinalung - ong , kag indi mainandamon .  matuod gid ini kon ginasulay ka nga maghimo sang seksuwal nga imoralidad , kay may malain gid nga resulta sa ulihi .  kon ang imo tuo nga mata nagapasandad sa imo  siling ni jesucristo ,  lukata ini kag ihaboy .  siempre , indi literal ang ginsiling ni jesus .  sa baylo , ginapahangop niya nga para malipay ang dios sa aton kag mabaton naton ang kabuhi nga wala sing katapusan , kinahanglan naton patyon ang mga bahin sang aton lawas , buot silingon , isikway naton ang indi maayo nga mga buhat .  nagapahangop ini nga dapat isikway naton gilayon ang pagsulay .  ang isa ka matutom nga alagad sang dios nangamuyo   ilikaw ang akon mga mata sa pagtan - aw sa wala sing pulos nga mga butang .  mabudlay gid ang pagpugong sa aton kaugalingon , kay man ,  ang  aton  unod maluya .  gani mahimo nga makasala kita .  pero kon nagahinulsol gid kita kag ginatinguhaan nga indi na ini masulit , ang aton manunuga , si jehova nga dios , mangin  maluluy - on kag mainawaon  gid sa aton .  makapaumpaw gid ini nga pasalig .  kon mga sala lang ang ginatan - aw mo , o jah , o jehova , sin - o bala ang makatindog sa atubangan mo .  wala sing pagsulay nga nagaabot sa inyo nga wala maagihan sang iban .  apang ang dios matutom , kag indi sia magtugot nga sulayon kamo labaw sa inyo masarangan , apang kon mag - abot ang pagsulay magahimo man sia sang lulutsan agod mabatas ninyo ini .  apang ang kada isa ginatilawan kon ginaganyat sia kag ginahaylo  sang iya kaugalingon nga kailigbon .  ukon  ginasiod subong nga daw paagi sa paon .  dayon ang kailigbon , kon nakapanamkon na , nagabun - ag sang sala  ang sala naman , kon nahimo na , nagaresulta sa kamatayon .  sa katapusan , mga kauturan , padayon ninyo nga hunahunaa  ang bisan ano nga butang nga matuod , serioso , matarong , matinlo ,  hiligugmaon , dungganon , maayo , kag dalayawon .  ukon  pamalandungi .  ukon  putli .  kon maalam lamang sila kuntani .  hunahunaon nila ini .  binagbinagon nila ang ila madangatan .  magpadayon kamo sa pagbantay kag pagpangamuyo , agod indi kamo masulay .  sa pagkamatuod , ang espiritu handa , apang ang unod maluya .  indi pagdayai ang inyo kaugalingon  ang dios indi ninyo madaya .  kay kon ano ang ginasab - ug sang tawo , ini man ang iya anihon       apang ang kada isa ginatilawan kon ginaganyat sia kag ginahaylo  sang iya kaugalingon nga kailigbon .  ukon  ginasiod subong nga daw paagi sa paon .  ukon  talikala .  ukon  kalag .  gani kon ang imo tuo nga mata nagapasandad sa imo , lukata ini kag ihaboy .  kay maayo pa nga madula ang isa ka bahin sang imo lawas sangsa ang imo bug - os nga lawas ihaboy sa gehenna .  tan - awa ang glossary .  gani , patya ninyo ang mga bahin sang inyo lawas nga may dutan - on nga huyog subong sang seksuwal nga imoralidad ,  kahigkuan , indi mapunggan nga kailigbon sa sekso , makahalalit nga handum , kag kakagod nga isa ka sahi sang pagsimba sa mga diosdios .  sa griego , por nei a .  tan - awa ang glossary .  ilikaw ang akon mga mata sa pagtan - aw sa wala sing pulos nga mga butang  amligi ang akon kabuhi sa imo dalanon .  magpadayon kamo sa pagbantay kag pagpangamuyo , agod indi kamo masulay .  sa pagkamatuod , ang espiritu handa , apang ang unod maluya .  si jehova maluluy - on kag mainawaon ,  indi dali maakig kag bugana sa mainunungon nga gugma .  ukon  mainayuhon .  ukon  mahigugmaon nga kaayo .  kon mga sala lang ang ginatan - aw  mo , o jah ,  o jehova , sin - o bala ang makatindog sa atubangan mo .  ukon  ginabantayan .  ang  jah  amo ang ginpalip - ot nga ngalan ni jehova . 
gindesinyo bala ini .  ang gamay nga berry nga pamilya sang tanom nga pollia condensata , nga masapwan sa aprika , amo ang may pinakamasiri nga kolor nga blue nga makita sa tanom .  pero ang matuod , wala sing blue nga kolor ang bahin sang bunga sini .  ano ang sekreto sang masiri sini nga kolor .  binagbinaga  ang mga selula sa panit sini nga berry may mapino nga mga lanot nga nagaraya pareho sang posporo .  ini nga mga lanot nagaporma sing nagasampaw nga mga anib , kag ang kada sampaw nagaligdas gamay , amo nga nagaporma ini sang spiral nga korte .  ang mga lanot mismo indi blue .  naga - blue ang kolor kon tan - awon bangod sa porma sang pagsampawanay sang mga lanot .  gani ang pagplastar sini amo ang rason kon ngaa masiri , nagabadlak , kag daw nagainggat ang kolor sini nga berry .  ang kalabanan nga selula daw blue kon tan - awon .  pero sa lain nga anggulo , daw green , pink , ukon yellow ini kon tan - awon bangod sa tama ka gamay nga pagbag - o sa pagsampawanay sang mga anib .  dugang pa , kon usisaon gid ini , ang kolor sini indi klaro kundi buron , pareho sa kolor sang piktyur sa kompyuter .  bangod ang pollia nga mga berry wala sing kolor , wala nagalus - aw ang kolor sini bisan pa mapulak na ini .  ang matuod , ang pila ka berry nga gin - ipo sobra isa ka gatos ka tuig na ang nagligad , daw pareho lang gihapon sa preska nga berry ang kolor .  suno sa mga researcher bisan pa puro lang liso ang unod sang berry , ginaamag ini gihapon sang mga pispis sa palibot .  nagapati ang mga sientipiko nga ang pamaagi sang pollia nga berry sa pagpagua sang kolor makabulig para makahimo sang mga lugom nga wala nagalus - aw kag mga dokumento nga indi mapeke .  ano sa banta mo .  ang masiri nga kolor sang pollia nga berry resulta bala sang ebolusyon .  ukon gindesinyo ini . 
sabat sa mga pamangkot sa biblia pamilya makabulig bala ang biblia para magmalipayon ang akon pamilya .  ang base sa biblia nga mga laygay nakabulig sa minilyon ka lalaki kag babayi para magmalipayon ang ila pamilya .  video pagpati sa ginhalinan sang kabuhi monica richardson  ang doktor nagpaathag sang iya pagtuo ginbag - o sang iya natun - an parte sa pagkabun - ag ang iya pagpati parte sa ginhalinan sang kabuhi . 
