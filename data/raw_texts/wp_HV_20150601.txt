ginbuslan na bala sang siensia ang biblia .  suno sa isa ka diksionaryo , ang siensia amo ang  sistematiko nga pagtuon sa kinaugali kag kinaiya sang materyal kag pisikal nga uniberso , base sa obserbasyon , eksperimento , kag pagtakus .  mabudlay ina himuon , kag sa masami makapalaslaw .  ang mga sientipiko nagaeksperimento kag nagahimo sing mga obserbasyon sing sinemana , binulan , ukon tinuig pa gani .  kon kaisa ang ila mga panikasog wala sing maathag nga solusyon , pero ang kalabanan sini may nahatag nga mga benepisyo sa mga tawo .  binagbinaga ang pila ka halimbawa .  ang isa ka kompanya sa europa nakahimo sing gamit halin sa mahunit nga plastik kag moderno nga salaan nga paagi sini indi magmasakit ang tawo kon mag - inom sia halin sa mahigko nga tubig .  ang mga satelayt nga ginatawag global positioning system   nabutang sa kahawaan .  ang gps nga gindesinyo para lang kuntani gamiton sa militar , nagabulig na karon sa mga nagabiyahe , mga piloto sang eroplano , mga nagalayag , kag bisan sang mga mangangayam kag mga hiker agod matultulan ang ila kadtuan .  bangod sa mga sientipiko nga nag - imbento sang gps , mahapos mo matultulan ang imo kaladtuan .  nagagamit ka bala sing cell phone , kompyuter , ukon internet .  nangin maayo bala ang imo panglawas ukon nag - ayo ang imo pamatyag bangod sang moderno nga medisina .  nagasakay ka bala sa eroplano .  kon amo , nakabenepisyo ka sa pila ka paagi sang mapuslanon nga nahimo sang siensia para sa mga tawo .  madamo sing maayo nga epekto ang siensia sa imo kabuhi .  sa pagpanikasog nga mapasangkad ang ila nahimuan , ang mga sientipiko subong nagapanalawsaw sing tul - id sa mga kinaugali .  ang mga nuclear physicist nagatuon sa pagpanghikot sang atomo , samtang ginatun - an naman sang mga astrophysicist ang nagligad nga mga binilyon ka tuig , sa tuyo nga mahangpan ang ginhalinan sang uniberso .  samtang ginatinguhaan nila nga diskobrehon ang mga kadadalman sang katubigan kag ang kahawaan , bisan ang mga duog nga indi makita kag indi makadtuan , ang pila ka sientipiko nagahunahuna nga kon nagaluntad ang dios sang biblia , sarang nila sia makita .  sobra pa sini ang ginhimo sang pila ka kilala nga sientipiko kag pilosopo .  ginhimo nila ang ginatawag sang awtor parte sa siensia nga si amir d .  aczel , nga  argumento sang siensia nga wala nagaluntad ang dios .  halimbawa , ang bantog sa kalibutan nga physicist nagsiling nga  wala sing ebidensia nga may dios nga nagapanghikot sa uniberso , gani nagapamatuod gid ini nga wala sing dios nga nagaluntad .  ang iban nagasiling nga ang hinimuan sang dios sa biblia isa lang ka  madyik  kag  misteryo .  apang ang pamangkot amo  madamo na bala sing natun - an ang siensia tuhoy sa kinaugali agod makahimo sila sing pat - od nga konklusion .  ang simple nga sabat , indi .  daku na ang nahimo nga pag - uswag sa siensia , pero madamo nga sientipiko ang nagbaton nga madamo pa ang wala nahibaluan kag ayhan indi gid mahibaluan .  indi gid naton matungkad ang tanan nga butang ,  siling sang physicist nga si steven weinberg nga nagdaug sing nobel sa paghangop sa kinaugali .  si propesor martin rees , astronomer royal sang great britain , nagsulat   mahimo nga may mga butang nga indi gid mahangpan sang mga tawo .  ang matuod madamo sa kinaugali , halin sa gamay katama nga selula tubtob sa daku katama nga uniberso , ang indi gihapon mahangpan sang moderno nga siensia .  talupangda ang masunod nga mga halimbawa             wala mahangpan sing bug - os sang mga biologist ang proseso nga nagakatabo sa buhi nga mga selula .  kon paano ginagamit sang mga selula ang enerhiya , kon paano sila nagapatubas sing protina , kag kon paano sila nagadamo , amo ang mga pamangkot nga wala pa masabat sing bug - os sang siensia .  may epekto ang grabidad sa aton sa tanan nga oras .  pero misteryo ini sa mga physicist .  wala nila mahangpan sing bug - os kon paano ka ginabutong sang grabidad paidalom kon maglukso ka ukon kon paano nahuptan ang bulan nga nagapabilin sa orbito sini samtang nagalibot sa duta .  gintunga nila ining makatilingala nga butang sa duha ka kategoriya , dark matter kag dark energy .  wala pa nahibaluan kon ano gid ini .  may iban pa nga butang nga wala nahibaluan sang mga sientipiko .  ngaa talalupangdon ini .  ang isa ka kilala nga manunulat sa siensia nagsiling   ang aton wala nahibaluan mas madamo sangsa aton nahibaluan .  para sa akon , ang siensia makapahayanghag kag makabuyok sa dugang nga pagtuon imbes nga makapakitid sang panghunahuna .  gani kon nagapamensar ka nga basi buslan sang siensia ang biblia kag madula ang pagpati sa dios , binagbinaga ini nga punto  kon ang maalam nga mga sientipiko nga may moderno nga mga instrumento makatigayon sing limitado lang nga paghangop sa kinaugali , makatarunganon bala nga isikway dayon ang mga butang nga indi masarangan hibaluon sang siensia .  ginatahod sang mga saksi ni jehova ang pagpati sang tagsa ka tawo sa sini nga butang .  ginatinguhaan namon nga sundon ang panuytoy sang biblia   ipakita sa tanan nga tawo ang inyo pagkamakatarunganon .  amo ini ang rason kon ngaa ginaagda ka namon nga usisaon kon paano nagahisantuanay kag nagasakdaganay ang siensia kag biblia .  tan - awa ang kahon nga  ang biblia kag ang napamatud - an sang siensia .  ang biblia wala nagapangangkon nga isa ini ka libro parte sa siensia .  apang ang mga manunulat sini sibu nga nagkomento sa mga butang nga makapainteres sa mga sientipiko subong .  yari ang pila ka halimbawa .  wala sing ginhatag nga petsa ang biblia kon san - o gintuga ang uniberso .  wala man ini nagsiling nga ang kadugayon sang duta mga pila lang ka libo ka tuig .  ang una nga bersikulo sang biblia nagasiling   sa ginsuguran gintuga sang dios ang langit kag ang duta .  ina nga pinamulong nagatugot sa mga sientipiko nga mahibaluan ang edad sang kalibutan suno sa masaligan nga mga prinsipio sa siensia .  ang katapusan nga hitabo sa sining simple nga paglaragway amo ang pagtuga sa mga tawo .  wala sing ginsiling ang biblia nga kalawigon sang anom ka  adlaw  nga pagpanuga .  kundi nagahatag ini sing kahigayunan sa mga sientipiko karon nga tun - an ini kag maghatag sing sibu nga kalawigon sini .  kon paano nagabitay ang duta ginalaragway sang biblia nga ang duta ginabitay  sa wala .  wala ini nagsiling nga ang aton planeta ginapas - an sang higante ukon nagatungtong sa likod sang mga elepante nga nagapatong sa pawikan , subong sang bantog nga sugidsugid sang una .  kundi ginahatagan sang biblia sing kahigayunan ang siensia nga diskobrehon ini .  sang ulihi , si nicolaus copernicus kag si johannes kepler naglaragway kon paano ang mga planeta nagalibot sa adlaw kag ginapahulag sang indi makita nga puersa .  ginpakita sang ulihi ni isaac newton kon paano ginakontrol sang grabidad ang paghulag sang tanan nga butang sa kahawaan .  mga sugo sa katinlo kag pagtapna sa balatian ang libro sang levitico nagaunod sang mga sugo sa mga israelinhon kon paano nila malikawan ang paglapta sang makalalaton nga mga balatian , lakip na ang pagkuarentina .  dapat sila  magkutkot kag tabunan ang ila higko .  ang mga impormasyon sa biblia nga bag - o mo lang nabasa ginsulat sang nagligad nga madamo nga siglo .  paano nakatigayon sing sibu nga impormasyon yadto nga mga manunulat samtang ang pinakamaalam nga mga tawo sang ila panahon wala makahibalo sini .  ang awtor sang biblia nagasabat   subong nga ang mga langit mas mataas sangsa duta , amo man ang akon dalanon mas mataas sangsa inyo dalanon kag ang akon panghunahuna sa inyo panghunahuna .  ipakita sa tanan nga tawo ang inyo pagkamakatarunganon .  ang ginuo malapit na .  sa ginsuguran gintuga sang dios ang langit kag ang duta .  ginahumlad niya ang naaminhan nga kalangitan sa kahawaan , ginabitay niya ang duta sa wala       dapat may palamus - unan kamo nga lugar sa gua sang kampo , kag didto kamo magkadto .  kon magkatinkatin kamo sa gua , gamiton ninyo ini sa pagkutkot kag tabunan ninyo dayon ang inyo higko .  kay subong nga ang mga langit mas mataas sangsa duta , amo man ang akon dalanon mas mataas sangsa inyo dalanon kag ang akon panghunahuna sa inyo panghunahuna . 
ginbuslan na bala sang siensia ang biblia .  sining karon lang , nagdamo ang sirkulasyon sang libro nga nagapaathag sa mga pagtamod sang ginatawag nga bag - o nga mga atiesta .  ini nga mga balasahon natalupangdan sang madamo kag ginbaisan nila ini kag gindebatihan .  parte sa sini , ang neuroscientist nga si david eagleman nagsulat   wala na lang ini ginsapak sang pila ka bumalasa .  kay nagapati sila nga nahibaluan sang mga sientipiko ang tanan nga butang .  dayon nagsiling pa sia   pero ang maayo nga siensia pirme bukas sa bag - o nga mga ideya , kag ang siensia may mga nadiskobrehan nga wala ginapaabot .  sa malawig na nga tion , ang abilidaran nga mga sientipiko nakahimo sing wala ginapaabot nga pagdiskobre sa ila pagpangita sing sabat sa makalilibog nga mga pamangkot parte sa kinaugali .  apang ang iban nakahimo man sing daku nga sayop .  ginpakita ni isaac newton , isa sa mga pinakabantog nga sientipiko , kon paano ang puersa sang grabidad nagahugpong sa mga planeta , mga bituon , kag mga galaksiya sa isa lang ka uniberso .  naimbento niya ang calculus , ang matematika nga gingamit sa pagdesinyo sing kompyuter , paglakbay sa kahawaan , kag nuclear physics .  apang si newton nagtuon man sing alchemy , nga isa ka siensia kuno nga naggamit sing astrolohiya kag madyik sa pagtinguha nga himuon nga bulawan ang tingga kag ang iban nga metal .  gin - obserbahan niya ang mga planeta sa kagab - ihon kag nangin eksperto sa paghimo sing mapa .  pero nagpati sia nga ang duta amo ang sentro sining tanan nga butang .  amo man sini ang mga hangkat sa mga sientipiko karon .  mapaathag gid bala nila sing tul - id ang uniberso .  bisan pa nagakaigo lang nga kilalahon naton ang pag - uswag sang siensia kag ang mga benepisyo nga natigayon naton , importante man nga hunahunaon naton ang mga limitasyon sini .  ang physicist nga si paul davies nagsiling   indi ka gid makakita sing lohikal nga mga paathag parte sa uniberso nga nagahisantuanay sing bug - os .  ini nga mga pinamulong nagapakita sining indi mapanghiwala nga kamatuoran  indi gid mahangpan sing bug - os sang mga tawo ang kinaugali .  gani kon may magsiling nga masarangan ipaathag sang siensia ang tanan nga butang nga nagaluntad , rasonable lang nga indi ini dayon pagpatihan .  maathag nga ginahatag sang biblia ang aton mga kinahanglanon sa paagi nga indi mahatag sang siensia ang biblia nagasiling parte sa makatilingala nga kinaugali   tan - awa .  diutay lamang ini nga bahin sang .  binuhatan  sang dios   daw hutik lamang ang nabatian naton tuhoy sa iya .  may tuman pa kadamo nga ihibalo nga indi masarangan hangpon sang mga tawo .  indi gid matungkad ang iya kaalam kag ihibalo .  indi gid mahangpan sing bug - os ang iya mga paghukom kag indi mausoy sing bug - os ang iya mga dalanon .  samtang ang siensia nagahatag sing ihibalo parte sa kinaugali , ang biblia nagahatag sing mga prinsipio kag giya nga nagadul - ong sa mahidaiton nga kaangtanan sang mga tawo , kag sa malipayon kag makaalayaw nga kabuhi .  binagbinaga ini nga mga halimbawa .  pabalori ang kabuhi  indi kamo magpatay .  ang nagadumot sa iya utod manugpatay sang tawo .  makighidait kag hupti ini  likawi ang malain , kag himua ang maayo  pangitaa ang paghidait , kag hupti ini .  ang mga nagapakighidait magasab - ug sa mahidaiton nga mga kahimtangan kag magaani sang bunga sang pagkamatarong .  likawi ang kasingki  ginausisa ni jehova ang matarong kag ang malauton  ginadumtan niya ang nagahigugma sa kasingki .  indi ka magkahisa sa mapintas nga tawo kag indi pagsunda ang iya mga ginahimo , kay ginakangil - aran ni jehova ang mga malimbungon .  tumana ang imo mga ginikanan  mga anak , mangin matinumanon kamo sa inyo mga ginikanan sa paagi nga kalahamut - an sa ginuo , kay matarong ini .  padunggi ang imo amay kag ang imo iloy '   amo ini ang nahauna nga sugo nga may saad   agod mag - uswag ka kag magkabuhi ka sing malawig sa duta .  tudlui sing nagakaigo ang imo kabataan  indi ninyo pagpaakiga ang inyo mga anak , kundi padayon sila nga padakua sa disiplina kag laygay ni jehova .  indi ninyo pagpaakiga ang inyo mga anak , agod indi sila maluyahan sing buot .  higugmaa kag tahura ang imo tiayon  ang kada isa sa inyo dapat maghigugma sang iya asawa kaangay sang paghigugma niya sang iya kaugalingon .  subong man , ang asawa dapat may tudok nga pagtahod sa iya bana .  tuhoy sa mga nagapanghigko sadtong dumaan nga israel , ang biblia nagsiling   ang duta ginhigkuan sang mga pumuluyo sini .  nakasala ang mga pumuluyo sini .  manabat sa dios ang hungod nga mga nagalaglag sang palibot .  laglagon niya ang mga nagalaglag sang duta .   '    anihon nila ang ila ginhimo .  diutay lamang ini nga bahin sang iya binuhatan  daw hutik lamang ang nabatian naton tuhoy sa iya .  gani , sin - o ang makahangop kon paano niya ginahimo ang mabaskog nga daguob .  tuman kadamo sang pagpakamaayo sang dios .  indi gid matungkad ang iya kaalam kag ihibalo .  indi gid mahangpan sing bug - os ang iya mga paghukom kag indi mausoy sing bug - os ang iya mga dalanon .  indi kamo magpatay .  ang nagadumot sa iya utod manugpatay sang tawo , kag nahibaluan ninyo nga wala sing manugpatay sang tawo nga may kabuhi nga wala sing katapusan .  likawi ang malain , kag himua ang maayo  pangitaa ang paghidait , kag hupti ini .  dugang pa , ang mga nagapakighidait magasab - ug sa mahidaiton nga mga kahimtangan kag magaani sang bunga sang pagkamatarong .  ginausisa ni jehova ang matarong kag ang malauton  ginadumtan niya ang nagahigugma sa kasingki .  mga anak , mangin matinumanon kamo sa inyo mga ginikanan sa paagi nga kalahamut - an sa ginuo , kay matarong ini .  kag mga amay , indi ninyo pagpaakiga ang inyo mga anak , kundi padayon sila nga padakua sa disiplina kag laygay ni jehova .  kamo nga mga amay , indi ninyo pagpaakiga ang inyo mga anak , agod indi sila maluyahan sing buot .  gani , ang kada isa sa inyo dapat maghigugma sang iya asawa kaangay sang paghigugma niya sang iya kaugalingon .  subong man , ang asawa dapat may tudok nga pagtahod sa iya bana .  ang duta ginhigkuan sang mga pumuluyo sini , kay ginlapas nila ang mga kasuguan , ginbag - o nila ang mga pagsulundan , kag wala nila gintuman ang dayon nga katipan .  amo kon ngaa nagdiutay ang pumuluyo sang duta , kag pila na lang ka tawo ang nabilin sa sini .  apang naakig ang mga pungsod , kag ginpakita mo sa ila ang imo kaakig .  nag - abot man ang imo gintalana nga tion sa paghukom sa mga patay , sa pagpadya sa imo mga ulipon nga mga manalagna , sa mga balaan , sa mga nagakahadlok sa imo ngalan , sa mga kubos kag sa mga kadalagkuan , kag sa paglaglag sa mga nagalaglag sang duta . 
ano ang ginabatyag mo kon mamensar ka parte sa pagtigulang .  madamo ang nabalaka , nahangawa , kag nahadlok pa gani .  ini bangod ang pagtigulang kinaandan na nga naangot sa indi maayo nga mga butang , pareho sang pagkulurinot , pagluya , pagkamalipaton , kag pirme nga pagbalatian .  apang ang matuod lainlain ang kahimtangan sang mga tawo sa ila pagtigulang .  ang pila may maayo nga panglawas , sa pisikal kag mental .  ang moderno nga medisina nakabulig sa iban nga mabulong ukon matapna ang pagbalatian .  subong resulta , sa pila ka pungsod nagadamo ang mga tawo nga nagakabuhi sing mas malawig kag mas mapagros .  apang , may problema man nga naangot sa pagtigulang ukon wala , kalabanan sang mga tawo gusto magmalipayon bisan sa ila katigulangon .  paano ini mahimo .  may epekto ang aton panimuot kag ang aton kahanda kag ikasarang sa pagpasibu sa sining bag - o nga kahimtangan sang kabuhi .  binagbinagon naton ang pila ka simple kag praktikal nga mga prinsipio sa biblia nga makabulig sa aton .  mangin maugdang   ang kaalam yara sa mga maugdang .  sa sini nga konteksto , ang  mga maugdang  mahimo magpatuhoy sa mga tigulang nga nagabaton nga indi na nila mahimo ang mga butang nga ila ginahimo sadto , kag wala nila ginapanghiwala ini ukon wala ginasapak .  indi mo na mabalik ang panahon .  apang ang kaugdang wala nagapahangop sang negatibo nga panimuot nga  tigulang na ako , kag wala na ako sing mahimo .  ina nga panimuot makapaluya .  sa baylo , ang maugdang nga tawo nagapakita sing kaalam , kag ginahimo ang iya labing masarangan .  huo , kinahanglan ang pagpasibu kon nagatigulang ang isa .  si corrado kag ang iya asawa nangin balanse sa mga hilikuton sa balay .  relaks sila kag wala nila ginadalian ang mga hilikuton agod indi sila pagkapuyon pagkagab - i .  natun - an ko nga maghinayhinay lang ,  siling niya .  nagapahuwayhuway ako sing makadali kon kinahanglanon antes sugdan ang isa naman ka trabaho .  nagapungko ako ukon nagahigda kag magbasa ukon nagapamati sing musika .  natun - an ko nga batunon ang akon mga limitasyon .  mangin balanse mangin balanse   ang mga babayi dapat man magpamayo sing nagakaigo , nga may kaugdang kag maligdong nga hunahuna .  ang ekspresyon nga  magpamayo sing nagakaigo  nagapahangop sing balanse kag nagakabagay .  indi ko gusto nga daw tigulang na gid ako tan - awon  indi ko gusto ang panimuot nga  bahala na kon ano ang hitsura ko .  kag ano naman ang masiling sa mga tigulang nga lalaki .  tuhoy sa personal nga katinlo , nagsiling pa sia   nagapaligo ako kag nagapamarbas kada adlaw .  sa pihak nga bahin , importante nga likawan ang sobra nga kabalaka sa personal nga hitsura kag indi na mapakita ang  maligdong nga hunahuna .  nagsiling sia   nahibaluan ko nga indi na nagakaigo nga magsuksok ako sing mga bayo nga ginsuksok ko sang pamatan - on ako .  mangin positibo mangin positibo   masubo ang tanan nga adlaw sang tawo nga nalisdan , apang daw pirme lang may kapiestahan ang tawo nga may malipayon nga tagipusuon .  samtang nagatigulang ka , mahimo ka magbatyag sing negatibo kon madumduman mo ang imo kusog sang pamatan - on ka pa kag ang madamo nga butang nga masarangan mo himuon sang una .  normal lang ini .  apang , panikasugi nga indi ka madaug sinang negatibo nga mga balatyagon .  ang paghunahuna sang nagligad makapasubo kag makapaluya sa imo sa paghimo sang mga butang nga masarangan mo pa .  ang pagbasa kag pagtuon makabulig man sa imo nga mangin positibo , kag nagapasangkad ini sang imo mga nahibaluan .  gani tubtob posible , mangin alisto sa mga kahigayunan nga makabasa kag makatuon sing bag - o nga mga butang .  nagsiling sia ,  nakunyag gihapon ako sa pagpasimpalad , kag nanamian sa pagbiyahe paagi sa akon mga nabasahan .  mangin maalwan mangin maalwan   himua nga kinabatasan ang paghatag sa iban , kag sila magahatag sa inyo .  himua nga kinabatasan nga maghatag sang imo tion kag pagkabutang sa iban .  makapahalipay ini sa imo kag makapabatyag nga may nahimuan ka .  nagsiling sia   ginatawgan ko ang akon mga abyan nga nagamasakit ukon naluyahan sing buot kag ginasulatan sila .  kon kaisa ginapadal - an ko sila sing gamay nga mga regalo .  nanamian man ako magluto sing pagkaon ukon pangyam - is para sa mga nagamasakit .  ang kaalwan nagapalig - on sa iban nga mangin maalwan man .  huo , ang maalwan nga tawo nagapaluntad sing mahigugmaon nga panimuot kag apresasyon nga nanamian sang iban .  mangin mainabyanon   ang nagapain sang iya kaugalingon nagatinguha sang iya makagod nga handum  ginasikway niya ang tanan nga praktikal nga kaalam .  bisan pa may mga tion nga gusto mo mag - isahanon , likawi nga magpain kag magpahilayo sa iban .  nalipay ako makig - upod sa mga tawo nga lainlain sing edad .  ang ila kapagsik nagapabatyag sa akon nga bataon liwat bisan sa balatyagon lang .  kon kaisa , agdaha ang imo mga abyan .  mangin mainabyanon ang mainabyanon nga mga tawo nagakomunikar .  apang bangod ang komunikasyon isa ka pagbayluhanay , kinahanglan tinguhaan mo nga mangin maayo ka nga kaupod .  magpakita sing personal nga interes sa iban .  ginapamatian ko ang ila ginasiling agod mahibaluan kon ano ang ila ginahunahuna kag nagustuhan .  kon nagapabutyag ka sang imo ideya ,  maghambal nga daw gintimplahan sing asin .   '    mangin madinumdumon kag makapalig - on .  mangin mapinasalamaton   ipakita nga mapinasalamaton kamo .  kon ginabuligan ka , pasalamati ini .  ang pagpasalamat nagapabakod sing maayo nga kaangtanan .  kami sang akon bana bag - o lang nagsaylo sa isa ka apartment .  madamo nga abyan ang nagbulig sa amon .  nagapasalamat gid kami sa ila .  nagsiling sia   nagapasalamat gid ako sa sini nga bulig , gani nagatanyag ako nga mag - amot para sa gasolina .  kon kaisa , nagahatag ako sing gamay nga regalo nga may malip - ot nga sulat sa pagpasalamat .  labaw sa tanan , mangin mapinasalamaton sa imo kabuhi .  ang buhi nga ido mas maayo pa sangsa patay nga leon ,  pahanumdom sa aton sang maalam nga si hari solomon .  huo , paagi sa husto nga panimuot kag sa kahanda nga magpasibu , posible gid nga magmalipayon bisan sa katigulangon .  mangin mapinasalamaton     kon mag - abot ang kakahas , magasunod ang kahuy - anan , apang ang kaalam yara sa mga maugdang .  kon maluya ang imo buot sa tion sang kalisdanan , magaluya man ang imo kusog .  ang mga babayi dapat man magpamayo sing nagakaigo , nga may kaugdang kag maligdong nga hunahuna , indi paagi sa mga estilo sang pagsalapid sing buhok kag pagsuksok sang mga bulawan ukon perlas ukon malahalon gid nga bayo ,      masubo ang tanan nga adlaw sang tawo nga nalisdan , apang daw pirme lang may kapiestahan ang tawo nga may malipayon nga tagipusuon .  himua nga kinabatasan ang paghatag sa iban , kag sila magahatag sa inyo .  ibubo nila sa inyo sabak ang bug - os nga sukob nga nadasok , nauyog , kag nagaawas .  kay kon ano nga talaksan ang ginagamit ninyo sa iban , amo man nga talaksan ang gamiton nila sa inyo .  ang nagapain sang iya kaugalingon nagatinguha sang iya makagod nga handum  ginasikway niya ang tanan nga praktikal nga kaalam .  maghambal kamo pirme sing mainayuhon , nga daw gintimplahan sing asin , agod mahibaluan ninyo kon paano sabton ang kada isa .  tuguti man ang paghidait sang cristo nga maggahom sa inyo tagipusuon , kay gintawag kamo sa sini nga paghidait sa isa ka lawas .  kag ipakita nga mapinasalamaton kamo .  ang buhi may paglaum , bangod ang buhi nga ido mas maayo pa sangsa patay nga leon . 
sugilanon sang kabuhi panugiron ni kevin williams nagasiling ang mga tawo nga daw si tatay gid ako .  ang akon bayhon , mga mata , kag pagkapalalahog napanubli ko sa iya .  pero may ginpapanubli pa sia sa akon isa ka palanublion nga ginpakabahandi sang pito ka henerasyon sang amon pamilya .  tuguti ninyo ako sa pagpaathag .  pagligad sang duha ka tuig , napatay ang iya iloy , gani sia kag ang tatlo niya ka utod ginpadaku sang ila amay nga si john williams .  gintudluan ni john si thomas sing pagpamanday , pero lain nga obra ang gusto ni thomas .  dayon nagdamo ang nangin interesado liwat sa relihion sa bug - os nga england .  ang manugwali nga si john wesley naghalin sa church of england kag nagtukod sang society of methodists , isa ka grupo nga nagapadaku sang personal nga pagtuon sa biblia kag pag - ebanghelyo .  madasig nga naglapnag ang mga panudlo ni wesley , kag ginbaton gid ini sang pamilya williams .  nangin manugwali sang wesleyan si thomas kag gilayon nga nagboluntaryo nga magmisyonero sa south pacific .  sang primero nga mga tuig nanday thomas kag mary sa fiji , grabe gid ang ila naagyan nga kabudlayan .  nagbantala sila sing malawig nga mga inoras sa dinumaan nga kahimtangan kag mainit nga klima .  gin - atubang man nila ang makakulugmat nga mga kahimtangan inaway sang mga tribo , pagpangkuga sa mga balo , pagpamatay sa mga lapsag , kag kanibalismo kag kalabanan sang mga tawo diri indi magbaton sa ila mensahe .  si mary kag ang iya subang nga bata nga si john nagmasakit kag diutayan lang mapatay .  daw mabuang ako .  apang nakabatas sila ni mary bangod sa kusog nga ila natigayon sa pagtuo kay jehova nga dios .  gingamit ni thomas ang iya abilidad sa pagpamanday paagi sa pagtukod sing una nga balay sa fiji nga ang estilo gin - ilog sa mga balay sa europa .  ang balay may mataas nga salog kag iban pa nga bag - o nga desinyo , kag madamo nga taga - fiji ang nangin interesado sa sini .  antes matapos ang balay , nagbata si mary sang iya ikaduha nga bata nga si thomas whitton   williams , nga amo ang akon katigulangan nga lolo .  apang isa sia ka maayo nga antropologo nga maid - id sa mga detalye .  ang ila ikaduha nga bata nga si arthur bakewell   williams , ang lolo ni lolo , nuebe anyos sa sina nga tion .  nakabasa sia didto sing pila ka literatura nga ginbalhag sang internasyonal nga mga estudyante sang biblia , nga amo ang tawag sa mga saksi ni jehova sadto .  nagsuskriber man sia sing zion ' s watch tower .  bangod nanamian sia sa iya nabasa , ginsugid ni arthur sa iban ang iya bag - o nga natun - an kag naghiwat sia sing pagtilipon para tun - an ang biblia .  sa sining simple nga pagtilipon nagsugod ang hilikuton sang mga saksi ni jehova sa western australia .  ginsugiran man ni arthur ang iya pamilya sa iya natun - an .  ginbuylugan man sang iya tatay nga si thomas whitton ang pagpakig - upod ni arthur sa mga estudyante sang biblia apang wala madugay napatay sia .  ang iya nanay nga si phoebe , kag ang iya mga manghod nga sanday violet kag mary , nangin mga estudyante sang biblia man .  si violet nangin bug - os tion nga ebanghelisador ukon payunir .  si arthur nagsiling nga sia ang  pinakamaayo kag labing makugi kag matutom nga payunir sang western australia .  mahimo nga may pinasulabi si arthur , pero ang halimbawa sang kakugi ni violet nakaimpluwensia gid sa masunod nga henerasyon sang mga williams .  sang ulihi , nangasawa si arthur kag nagsaylo sa donnybrook , isa ka banwa nga madamo sing prutas sa bagatnan - katundan sang western australia .  bangod sang iya makugi nga pagbantala sang mga tagna sang biblia parte sa sina nga tuig .  nag - untat ang pagsunlog sa iya sang nag - ibwal ang bug - os kalibutan nga inaway i .  pirme ginapanaksihan ni arthur ang iya mga kostumer sa iya balaligyaan , diin nagadispley sia sang mga literatura sa biblia sa bintana .  wala gid sing nakakuha sang kuarta .  ginahiwat sa balay sang mga williams ang grupo nga pagtuon sa biblia kag mga miting sang kongregasyon sa donnybrook .  sang ulihi , si arthur nagpatindog sing kingdom hall ukon tilipunan sa banwa , nga isa sa una nga mga kingdom hall sa western australia .  nag - ilog gid kay arthur ang iya kabataan , nga hipuson kag talahaon , pero makugi .  ang iya bata nga si florence   nangin misyonera sa india .  ang iya bata nga sanday arthur lindsay   kag thomas , pareho sa ila amay , nangin mga gulang man sa kongregasyon sa malawig nga tion .  si arthur lindsay williams , ang akon lolo sa tuhod , kilala gid kag palangga sang mga tawo bangod mabuot sia .  may tion sia pirme sa mga tawo kag ginatahod niya sila .  apang , si arthur wala nalipay sang ang iya dos anyos nga bata nga si ronald     , nagkuha sang wasay kag ginwasay ang gamay nga puno sang mansanas sa tupad sang balay .  ginbugkusan sing maayo sang nanay ni ronald ang kahoy , kag sang ulihi nagbunga ini sing tama katam - is .  ginngalanan ini nga mansanas nga lady williams , ining bag - o nga bariedad amo ang ginhalinan sang mansanas nga cripps pink , isa sa kilala nga bariedad sang mansanas sa bilog nga kalibutan .  sang ulihi si ronald , ukon gramp , nga amo ang tawag ko sa iya , naghimo sing mas maayo nga mga buluhaton .  tinuig sila nga nagboluntaryo ni lola sa mga proyekto sang pagpanukod sang mga saksi sa australia kag solomon islands .  bilang pagsunod sa napanubli sang amon pamilya , ang akon mga ginikanan nga sanday geoffrey   kag janice   williams , nanikasog gid sa pagpadaku sa akon   kag sa akon manghod nga si katharine   nga pabaloran ang cristianong mga prinsipio .  sang nagtambong ako sa isa ka cristianong asembleya , nabatian ko si john e .  barr , nga miembro sang nagadumala nga hubon sang mga saksi ni jehova , nga nagapalig - on sa mga pamatan - on   indi ninyo pag - uyangi ang inyo labing hamili nga butang ang kahigayunan nga makilala kag mahigugma si jehova .  pagkagab - i sadto gindedikar ko ang akon kabuhi kay jehova .  pagligad sang duha ka tuig , nagpayunir ako .  sa karon , nanamian ako sa pagbantala sing bug - os tion upod sa akon asawa nga si chloe , sa tom price , isa ka naligwin nga banwa nga may mga minahan sa aminhan - katundan sang western australia .  nagatrabaho kami sing part - time para matigayon ang amon mga kinahanglanon .  ako kag si tatay mga gulang man sa kongregasyon .  pito ka henerasyon pabalik , ang akon katigulangan nga si thomas williams determinado nga alagaron si jehova nga dios .  ginpapanubli sa akon ina nga pagtuo kag pag - alagad .  pagpakamaayo gid sa akon nga matigayon ko inang bugana nga espirituwal nga palanublion .  nga ginbalhag sang mga saksi ni jehova kag mabasa man online sa www .  paagi sa balaan nga espiritu , si david nagsiling ,  si jehova nagsiling sa akon ginuo   pungko ka sa akon tuo tubtob mahimo ko ang imo mga kaaway nga palatungan sang imo mga tiil .   '       kay si david mismo nagsiling sa libro sang mga salmo ,  si jehova nagsiling sa akon ginuo   pungko ka sa akon tuo      kay si david wala magkayab sa langit , kundi nagsiling sia ,  si jehova nagsiling sa akon ginuo   pungko ka sa akon tuo . 
sin - o ang anticristo .  sining karon lang may kalahadlukan nga pelikula nga natig - uluhan antichrist .  ginngalanan sang isa ka bantog nga grupo sang musika ang isa nila ka album sing antichrist superstar .  masami nga nagatawag sa ila mga kaaway nga mga anticristo .  ang lider sang german nga repormador nga si martin luther , nagtawag sa mga papa sang romano katoliko subong mga anticristo .  bangod ang termino nga  anticristo  madugay na nga ginagamit sa pagtawag sa mga monarkiya kag sa tig - ulo sang mga pelikula , normal lang nga mamangkot kita  sin - o ang anticristo .  dapat bala mangin interesado kita sa sini .  sa pag - usisa sa identidad sang anticristo , pinakamaayo nga gamiton naton ang biblia , diin lima ka beses mabasa ini nga termino .  ang lamang nga manunulat sang biblia nga naggamit sing tinaga nga  anticristo  amo si apostol juan .  paano niya ginlaragway ang anticristo .  talupangda ini nga mga pinamulong sa iya nahauna nga sulat   mga anak , ini na ang katapusan nga tion , kag subong sang nabatian ninyo nga magaabot ang anticristo , bisan karon pa lang madamo na ang anticristo , tungod sini nahibaluan naton nga amo na ini ang katapusan nga tion .  nagbiya sila sa aton , apang indi sila matuod nga katapo naton .  sin - o ang butigon .  indi bala ang isa nga nagapanghiwala nga si jesus amo ang cristo .  ang nagapanghiwala sa amay kag sa anak amo ang anticristo .  ginpahangop ni apostol juan nga ang anticristo amo ang tanan nga hungod nga nagpalapnag sing relihioso nga kabutigan parte kay jesucristo kag sa iya mga panudlo ano ang aton matun - an sa sini nga pinamulong .  si juan nagsambit sing  madamo nga anticristo , '  nga nagapakita nga ang anticristo indi isa ka indibiduwal , kundi isa ka grupo .  ang mga tawo ukon mga organisasyon nga nagahuman sang anticristo nagapalapnag sing mga kabutigan , nagapanghiwala nga si jesus amo ang cristo ukon mesias , kag nagatinguha nga patikuon ang kaangtanan sang dios sa iya anak nga si jesucristo .  ang mga anticristo nagapangangkon nga amo ang cristo ukon tiglawas sang cristo , apang bangod  nagbiya sila sa aton ,  naglisa sila sa matuod nga mga panudlo sang biblia .  dugang pa , ini nga grupo nagaluntad na sang ginsulat ni juan ang iya sulat , sa  katapusan nga tion ,  nga mahimo amo ang katapusan sang panahon sang mga apostoles .  ano pa ang ginsulat ni juan parte sa anticristo .  nagahambal parte sa butig nga mga manalagna , nagpaandam sia   ang tagsa ka mensahe nga nagakilala nga si jesucristo nagkari sa unod naghalin sa dios .  apang ang tagsa ka mensahe nga wala nagakilala kay jesus indi halin sa dios .  dugang pa , amo ini ang mensahe sang anticristo nga nabatian ninyo nga isiling niya , kag karon ginapahayag na ini sa kalibutan .  dayon sa iya ikaduha nga sulat , ginsulit ni juan ini nga punto   naglapnag ang mga manugdaya sa kalibutan , mga tawo nga wala nagakilala nga si jesucristo nagkari sa unod .  amo ini ang manugdaya kag ang anticristo .  maathag nga ginpahangop ni juan nga ang anticristo amo ang tanan nga hungod nga nagpalapnag sing relihioso nga kabutigan parte kay jesucristo kag sa iya mga panudlo .  si jesus nagpaandam nga ang butig nga mga manalagna magaabot subong  mabangis nga lobo nga nagapakunokuno nga mga karnero '  madugay pa antes nagsulat si juan parte sa relihioso nga mga manugdaya , ginpaandaman ni jesucristo ang iya mga sumulunod   mag - andam kamo sa butig nga mga manalagna nga nagapalapit sa inyo kag nagapakunokuno nga mga karnero , apang ang matuod mabangis gali sila nga mga lobo .  si apostol pablo nagpaandam man sa mga cristiano sa tesalonica   indi kamo magpadaya sa kay bisan sin - o sa bisan ano nga paagi , bangod antes  sang adlaw ni jehova  magaabot anay ang apostasya kag mapahayag ang tawo sang pagkamalinapason , ang anak sang kalaglagan .  gani sang unang siglo , ang butig nga mga manalagna kag mga apostata nagapanghikot na , nga nagatinguha nga paluyahon ang cristianong kongregasyon .  ang tanan nga nadalahig sa pagpalapnag sing mga kabutigan kag relihioso nga pagpanglimbong parte kay jesucristo kag sa iya mga panudlo nalakip sa ginsiling ni juan nga  anticristo .  ang pagtamod sa ila ni jehova ginpahayag sang ginlaragway sila ni pablo subong  anak sang kalaglagan .  kamusta subong .  ang mga tawo kag mga organisasyon nga nagahuman sang anticristo nagapamatok gihapon sa cristo kag sa iya mga panudlo .  hungod sila nga nagapalapta sing mga kabutigan kag nagapanglimbong agod gumunon ang identidad sang amay nga si jehova nga dios , kag sang iya anak nga si jesucristo .  may rason gid kita nga mag - andam batok sa sinang relihioso nga mga pagpanglimbong .  tan - awon naton ang duha ka halimbawa .  sa sulod sang mga siglo , ang simbahan nagapalapnag sang doktrina sang trinidad , nga nagatudlo nga ang amay kag ang anak mga persona nga bahin sang isa ka dios .  gani ginahimo nga misteryo sang anticristo ang identidad ni jehova nga dios kag ni jesucristo .  ini nga misteryo nagapugong sa sinsero nga mga tawo sa pag - ilog kay jesucristo kag pagpalapit sa dios , subong sang ginapalig - on sang biblia sa ila .  gindugangan pa gid sang mga simbahan ang kagumon paagi sa paggamit sing mga badbad sang biblia nga nagdula sang personal nga ngalan sang dios nga jehova sa teksto .  ano ang resulta sini .  ang identidad sang matuod nga dios labi nga nangin misteryo .  sa pihak nga bahin , ang paghibalo sang ngalan sang dios nga jehova nagbulig sa madamo nga sinsero nga sumilimba nga mangin malapit sa dios .  amo ini ang naeksperiensiahan ni richard , nga nakadumdom sang iya pagpakig - istorya sa duha ka saksi ni jehova .  ginpakita nila sa akon sa biblia nga ang ngalan sang matuod nga dios amo si jehova ,  paathag ni richard .  nanamian gid ako sa paghibalo nga may personal nga ngalan ang dios , butang nga wala ko nabatian halin sang una .  sugod sadto , naghimo sia sing mga pagbag - o agod ipahisuno ang iya kabuhi sa mga talaksan sang biblia kag pahamut - an si jehova .  ang paghibalo sa ngalan sang dios nagbulig sa akon nga mapalambo ang suod nga kaangtanan sa iya .  sa sulod sang mga siglo , minilyon ang ginbilanggo sang anticristo sa espirituwal nga kadudulman .  apang paagi sa pagtuon sa pulong sang dios , ang biblia , mahibaluan naton ang matuod nga identidad sang anticristo kag mahilway gikan sa relihioso nga mga kabutigan kag pagpanglimbong sang anticristo .  mga anak , ini na ang katapusan nga tion , kag subong sang nabatian ninyo nga magaabot ang anticristo , bisan karon pa lang madamo na ang anticristo , tungod sini nahibaluan naton nga amo na ini ang katapusan nga tion .  apang nagbiya sila agod mangin maathag nga indi tanan matuod nga katapo naton .  sin - o ang butigon .  indi bala ang isa nga nagapanghiwala nga si jesus amo ang cristo .  ang nagapanghiwala sa amay kag sa anak amo ang anticristo .  sa sini nga paagi mahibaluan ninyo nga ang mensahe halin sa dios  ang tagsa ka mensahe nga nagakilala nga si jesucristo nagkari sa unod naghalin sa dios .  dugang pa , amo ini ang mensahe sang anticristo nga nabatian ninyo nga isiling niya , kag karon ginapahayag na ini sa kalibutan .  kay naglapnag ang mga manugdaya sa kalibutan , mga tawo nga wala nagakilala nga si jesucristo nagkari sa unod .  amo ini ang manugdaya kag ang anticristo .  mag - andam kamo sa butig nga mga manalagna nga nagapalapit sa inyo kag nagapakunokuno nga mga karnero , apang ang matuod mabangis gali sila nga mga lobo .  indi kamo magpadaya sa kay bisan sin - o sa bisan ano nga paagi , bangod antes sini magaabot anay ang apostasya kag mapahayag ang tawo sang pagkamalinapason , ang anak sang kalaglagan .  iluga ninyo ako , subong nga ginailog ko ang cristo .  magpalapit kamo sa dios , kag magapalapit sia sa inyo .  tinlui ang inyo mga kamot , kamo nga makasasala , kag putlia ang inyo tagipusuon , kamo nga indi makapamat - od .  pakabalaana sila paagi sa kamatuoran  ang imo pulong kamatuoran . 
ginatudluan mo bala ang imo bata nga higugmaon ang dios .  ang puluy - an diin ang mga ginikanan nagapakita sing gugma kag pagtahod sa isa kag isa maayo gid nga kahimtangan sa pagdaku sang isa ka bata .  ang maayo nga mga ginikanan nagapalangga kag nagahatag sing komendasyon sa ila kabataan , subong nga ginhatagan sing komendasyon ni jehova nga dios ang iya anak .  ang aton langitnon nga amay nagapamati sa iya mga alagad , kag ginahatagan niya sing igtalupangod ang ila mga balatyagon .  maayo gid nga ilugon sia sang mga ginikanan kag pamatian kon ano ang ginasiling sang ila kabataan .  dapat nila hangpon ang mga balatyagon sang ila kabataan , lakip na ang negatibo nga mga ginahambal nila .  subong ginikanan , may awtoridad ka sa paghimo sing mga pagsulundan .  magtuon sa halimbawa sang dios .  ginpabutyag niya ang iya gugma sa iya mga anak paagi sa maathag nga paghambal sing mga pagsulundan kag sa indi maayo nga mga resulta kon indi ini pagtumanon .  apang imbes nga piliton ang mga tawo sa pagtuman , ginatudluan niya sila kon paano sila makabenepisyo sa paghimo sing matarong .  himua nga tulumuron ang pagbulig sa imo kabataan nga higugmaon ang dios .  sa amo , mangin maalamon sila bisan pa indi na kamo updanay .  subong nga ang dios nagatudlo paagi sa halimbawa , tudlui ang imo kabataan nga higugmaon ang dios paagi sa imo halimbawa .   , nga ginbalhag sang mga saksi ni jehova mabasa man ini sa www .  org hil     apang dugang pa sa sining tanan , isuksok ninyo ang gugma , kay amo ini ang himpit nga higot sang paghiusa .  kamo nga mga bana , padayon nga higugmaa ang inyo asawa kag indi kamo magkaakig sing tuman sa ila .  kag may nabatian nga tingog halin sa langit nga nagasiling   ini ang akon anak , ang hinigugma , nga ginakahamut - an ko .  mga hinigugma ko nga kauturan , dumduma ninyo ini .  ang tagsa ka tawo dapat mangin maabtik sa pagpamati , mahinay sa paghambal , indi dali maakig ,      dayon nagsiling si moises kay jehova   ngaa ginapabudlayan mo ang imo alagad .  ngaa wala ka nahamuot sa akon , amo nga ginapabug - atan mo ako sa sini nga katawhan .  kon amo man lang sini ang himuon mo sa akon , palihug patya na lang ako .  kon nahamuot ka sa akon , indi na ako pagpaantusa pa .  mga anak , mangin matinumanon kamo sa inyo mga ginikanan sa paagi nga kalahamut - an sa ginuo , kay matarong ini .  apang tuhoy sa bunga sang kahoy nga yara sa tunga sang hardin , nagsiling ang dios   indi kamo magkaon halin sa sini , indi ninyo ini pagtandugon  kay kon himuon ninyo ini , mapatay kamo .   '        luyag ko nga magpamati ka sa akon mga sugo .  kon himuon mo ini , ang imo paghidait mangin kaangay sang suba kag ang imo pagkamatarong mangin kaangay sang mga balod sang dagat .  ang ila ngalan indi pag - utdon ukon pagdulaon sa akon atubangan .  higugmaa si jehova nga inyo dios sa bug - os ninyo nga tagipusuon kag sa bug - os ninyo nga kalag kag sa bug - os ninyo nga kusog .  sa baylo mangin mainayuhon kamo sa isa kag isa , mangin maluluy - on , nga nagapatawad sing kinabubut - on sa isa kag isa subong nga ang dios nagpatawad man sing kinabubut - on sa inyo paagi sa cristo .  gani , mangin manug - ilog kamo sa dios , subong mga anak nga hinigugma , . 
