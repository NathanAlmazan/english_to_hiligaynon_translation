pahina sang tig - ulo pahina sang mga manugbalhag gin - islan ang pila ka ngalan sang mga pamatan - on nga ginsambit sa sini nga brosyur .  ini nga publikasyon wala ginabaligya .  ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang www .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
kay kon kilala mo ang imo kaugalingon kag nabal - an mo ang imo panindugan , makabulig ini sa imo nga makahimo sing husto nga mga desisyon kon nagaatubang sang pagtilaw .  pamensari ini nga sitwasyon  ang menor - de - edad nga si karen mga napulo pa lang ka minuto sa party sang may naghambal sa iya nga pamilyar ang tingog .  ti , matindog ka lang dira  ' ya .  pagbalikid ni karen nakita niya ang iya amiga nga si jessica nga may ginabitbit nga duha ka nabuksan na nga botelya .  nabal - an ni karen nga ilimnon ini .  gindaho ni jessica ang isa ka botelya kay karen kag naghambal ,  sa husto ka na nga edad para mag - enjoy .  mabalibad kuntani si karen , pero amiga niya si jessica .  kag indi niya gusto nga pensaron sang amiga niya nga killjoy sia .  isa pa , kabuot man kay jessica .  gani kon nagainom sia , indi man malain mag - inom .  mainom man lang , '  hambal ni karen sa iya kaugalingon .  indi man magdroga .   '  kon ikaw ang ara sa sitwasyon ni karen , ano ang himuon mo .  para makahimo ka sing husto nga desisyon sa sini nga sitwasyon , kinahanglan may identidad ka .  ang identidad amo ang nagapakilala sa imo kon ano ka nga sahi sang tawo kag kon ano ang imo panindugan .  paagi sini , may ikasarang ka nga kontrolon ang imo kaugalingon imbes nga kontrolon ka sang iban .  paano mo mapalambo ini nga ikasarang .  ang pagsabat sa masunod nga mga pamangkot makabulig sa imo .  kon nahibaluan mo ang imo mga ikasarang kag maayo nga mga pamatasan , mangin mabakod ang imo panindugan .  halimbawa sa biblia  si apostol pablo nagsulat   bisan indi ako lantip maghambal , lantip ako sa ihibalo .  nahangpan gid ni pablo ang kasulatan , amo nga nakapanindugan sia bisan pa ginpamatukan sia .  wala niya gintugutan ang negatibo nga mga hambal nga magpaluya sa iya .  usisaa ang imo kaugalingon  isulat ang imo talento ukon ikasarang .  ano ang imo maayo nga batasan .  pareho sang mabakod nga kadena nga may maluya nga parte , mahimo man maguba ang imo identidad kon tugutan mo nga kontrolon ka sang imo mga kaluyahon .  halimbawa sa biblia  nakahibalo si pablo sang iya mga kaluyahon .  nagsulat sia   sa akon tagipusuon , nagakalipay gid ako sa kasuguan sang dios , apang nakita ko sa akon lawas ang isa pa ka kasuguan nga nagapakig - away sa kasuguan sang akon hunahuna .  ini nga kasuguan amo ang sala .  kag ginakontrol ako sini .  usisaa ang imo kaugalingon  ano nga kaluyahon ang kinahanglan mo kontrolon .  masakay ka bala sa taxi kag hambalon ang drayber nga maglibotlibot asta maubos ang iya gasolina .  indi gid ina maalamon kag magasto pa .  ano ang leksion .  kon may mga tulumuron ka , may direksion ang imo kabuhi .  nakahibalo ka kon diin ka makadto kag may plano ka kon paano makalab - ot didto .  halimbawa sa biblia  si pablo nagsulat   ang akon paagi sang pagdalagan indi wala sing padulungan .  imbes nga magpaanod - anod lang sa lakat sang panahon , may mga tulumuron si pablo sa iya kabuhi kag nagtinguha sia nga lab - uton ini .  usisaa ang imo kaugalingon  isulat ang tatlo ka tulumuron nga gusto mo lab - uton sa sini nga tuig .  kon wala ka sing ginapatihan , indi ka makadesisyon sing maayo .  pareho sang tambalihan nga nagasunod sa kolor sang iya palibot , kon magsunodsunod ka man sa imo mga kaedad , wala ka sang kaugalingon nga identidad .  kon malig - on ang imo identidad , daw pareho ka sa nakapanggamot na nga kahoy nga indi matumba sang mabaskog nga mga bagyo pero , kon ang imo ginahimo suno sa imo pagpati , mahuptan mo ang imo identidad , bisan ano pa ang himuon sang iban .  halimbawa sa biblia  sang tin - edyer pa ang propeta nga si daniel ,  nagdesisyon  sia nga sundon ang kasuguan sang dios bisan pa malayo sia sa iya pamilya .  gani , nangin matuod sia sa iya kaugalingon .  nagkabuhi si daniel suno sa iya mga ginapatihan .  usisaa ang imo kaugalingon  ano ang imo mga ginapatihan .  halimbawa  nagapati ka bala nga may dios .  kon huo , ngaa .  ngaa kumbinsido ka sa sini .  nagapati ka bala nga para sa imo kaayuhan ang mga talaksan sang dios .  kon huo , ngaa .  gusto mo bala mangin pareho sang dahon nga ginapalidpalid sang dapya sang hangin , ukon sang malig - on nga kahoy nga nagatindog bisan pa sang mabaskog nga mga bagyo .  pabakura ang imo identidad , para mangin pareho ka sang kahoy .  makabulig ini sa imo nga masabat ang pamangkot nga , sin - o gid bala ako .  isulat kon ano ang himuon mo subong nga bulan para malab - ot mo ang tagsa ka tulumuron .  ukon  ginasilutan  estrikto nga ginadisiplina .  bisan indi ako lantip maghambal , lantip ako sa ihibalo .  ginpakita namon ina sa inyo sa tanan nga paagi kag sa tanan nga butang .  kay nagasiling sila   ang iya mga sulat maunod kag may puersa , apang sa personal kinaandan lang sia kag wala sing pulos ang iya ginapanghambal .  kay para sa akon , indi ako kubos bisan sa isa ka butang sa inyo pinakamaayo nga mga apostoles .  ini nga kasuguan amo ang sala nga yara sa akon lawas  kag ginakontrol ako sini .  sa literal ,  mga bahin .  sa literal ,  mga bahin .  gani , ang akon paagi sang pagdalagan indi wala sing padulungan  ang akon paagi sang pagsumbag indi pagsumbag sa hangin       wala ko pa ini mabaton kag wala pa ako mahimpit , apang nagatinguha ako agod mahibaluan kon bala matigayon ko man ang butang nga tungod sini ginpili ako ni cristo jesus .  apang nagdesisyon si daniel nga indi niya pagdagtaan ang iya kaugalingon sang pagkaon kag alak sang hari .  gani nagpangabay sia sa pangulo nga opisyal sang palasyo nga pasugtan sia sa iya desisyon nga indi pagdagtaan ang iya kaugalingon . 
kay may mga butang nga mas importante sangsa makita mo sa espiho .  pamensari ini nga sitwasyon  kon magtan - aw si julia sa espiho , panan - aw niya katambok sa iya .  kinahanglan ko magpaniwang ,  siling niya sa iya kaugalingon bisan pa ginahambalan sia sang iya mga ginikanan kag mga abyan nga kaniwang sa iya .  sining karon lang , gusto gid ni julia nga buhinan ang iya bug - at  bisan mga duha lang ka kilo .  gani plano niya nga magpagutom sing pila ka adlaw .  kon ikaw si julia , ano ang himuon mo .  ang imo bala pagtan - aw sa imo kaugalingon pareho sa makita mo sa guba nga espiho .  indi malain kon mabalaka ka sa imo hitsura .  ang matuod , ginadayaw sang biblia ang hitsura sang pila ka babayi kag lalaki , lakip sanday sara , raquel , abigail , jose , kag david .  ang biblia nagasiling nga  katahom gid  kay abisag .  pero madamo nga pamatan - on ang nabalaka gid sa ila hitsura .  puede ini magresulta sa daku nga problema .  bangod gusto gid magpaniwang sang iban nga pamatan - on , nagbalatian sila sang anorexia ang makamamatay nga balatian bangod sang hungod nga pagpagutom .  kon may sintoma ka sang anorexia ukon iban pa nga eating disorder , magpabulig .  isugid ini sa imo ginikanan ukon sa isa ka adulto nga ginasaligan mo .  ang biblia nagasiling   ang matuod nga abyan nagahigugma sa tanan nga tion , kag isa ka utod nga masaligan sa tion sang kalisdanan .  ang nasulod nga pagkatawo amo ang basihan kon ang isa matahom ukon indi .  binagbinaga ang anak ni hari david nga si absalom .  ang biblia nagasiling   wala sing tawo nga pareho ka guapo kay absalom .  kag ginadayaw gid sia .  wala sia sing depekto .  pero ini nga pamatan - on bugalon , ambisyuso , kag traidor .  gani indi gid maayo ang paglaragway sang biblia kay absalom  ginpakilala sia bilang tawo nga madumot kag indi mainunungon .  maalamon gid nga ginhatagan kita sang biblia sini nga laygay   isuksok ninyo ang bag - o nga personalidad .  ang inyo pagpatahom indi dapat sa panggua lamang .   , sa baylo dapat patahumon ninyo ang inyo tagipusuon .  indi man malain nga gusto naton mangin maayo ang aton hitsura .  pero mas importante ang imo personalidad .  kay man , mas gusto sang mga tawo ang maayo nga mga batasan sangsa maskulado ukon seksi nga lawas .  dali ka matalupangdan kon guapa ka ,  hambal sang isa ka babayi nga si phylicia ,  pero ang madumduman gid sang mga tawo amo ang imo maayo nga mga batasan .  pirme ka bala nalaw - ayan sa imo hitsura .  nagapamensar ka bala nga magparetoke ukon magdieta sing sobra para mangin maayo ang imo hitsura .  kon may gusto ka bag - uhon sa imo hitsura , ano ini .  kataason   kabug - aton   buhok   korte sang lawas   guya   kolor sang panit kon huo ang imo sabat sa una nga duha ka pamangkot kag tatlo ukon sobra pa ang imo ginpili sa ikatlo nga pamangkot , pamensari ini  posible nga indi gid man negatibo ang pagtan - aw sang iban sa imo pareho sang pagtan - aw mo sa imo kaugalingon .  kadali lang nga mangin sobra ikaw ka negatibo kag magkabalaka sa imo hitsura .  para mangin maayo ang akon panglawas , ano ang himuon ko .  para sa akon , ano ang nalakip sa nagakaigo nga pag - ehersisyo .  kon ang akon amiga ukon amigo maghambal sa akon nga may ginahimo sia nga indi maayo nga paagi para magniwang , ano ang himuon ko .  tan - awa ang video nga ang ginasiling sang iban hitsura sa www .  katahom gid sang dalaga .  gintatap niya kag gin - atipan ang hari , apang wala maghulid ang hari sa iya .  ang matuod nga abyan nagahigugma sa tanan nga tion , kag isa ka utod nga masaligan sa tion sang kalisdanan .  wala sing tawo nga pareho ka guapo kay absalom sa bug - os nga israel kag ginadayaw gid sia .  wala sia sing depekto halin sa dapadapa tubtob sa ulo .  apang nagsiling si jehova kay samuel   indi ka magtulok sa iya dagway ukon sa iya kataason , kay indi sia ang ginpili ko .  kay ang pagtan - aw sang dios indi pareho sa pagtan - aw sang tawo , bangod ang tawo nagatan - aw sa makita sang mata , apang si jehova nagatan - aw sa tagipusuon . 
kay kon maayo ka makigbagay sa imo mga ginikanan , mangin maayo ang imo kabuhi .  pamensari ini nga sitwasyon  mierkoles sang hapon .  ginpaandar niya ang tv kag nagplastar sa iya paborito nga pulungkuan .  tayming gid nga nag - abot si tatay niya , kag daw indi maayo ang iya modo .  ngaa sige ka da tunganga sa tv .  dapat ginabuligan mo ang imo manghod sa iya asaynment .  wala mo gid ginapati ang ginasugo sa imo .  hay ara naman ,  kumod ni geoff , kag nabatian ini sang iya amay .  nagpalapit si tatay niya .  ano hambal mo .  panghayhay ni geoff nga nagapasurip sang iya mga mata .  naakig na gid si tatay niya .  indi ka gani magsabat sing amo sina ha .  kon ikaw si geoff , paano mo malikawan nga matabo ini .  ang pagpakig - istorya sa imo mga ginikanan daw pareho sa pagdrayb sing salakyan .  kon may nagabalabag sa imo alagyan , mangita sing iban nga dalan .  halimbawa   nabudlayan ako mag - istorya kay tatay ,  hambal ni leah .  kon kaisa samtang ginaistorya ko sia , gulpi lang sia masiling ,  ha , ano ang ginhambal mo .   '   may tatlo ka pililian si leah .  singgitan si tatay niya .  masinggit si leah ,  pamatii ko bala anay kay importante ini .  indi na lang pag - istoryahon si tatay niya .  indi na lang pag - isugid ni leah ang iya problema .  hulaton ang mas maayo nga tion kag isugid ang iya problema .  istoryahon sa iban nga tion ang iya amay ukon sulatan ini parte sa iya problema .  ano ang marekomendar mo kay leah .  pamensari ini  madamo sing ginapamensar ang amay ni leah kag wala ini makatalupangod sang iya problema .  gani kon pilion ni leah ang a , mahimo nga indi maintiendihan sang iya amay kon ngaa nagasinggit sia .  indi man ini makabulig para pamatian sia ni tatay niya , kag nagapakita ini nga wala niya ginatahod kag ginapadunggan ang iya amay .  gani , indi gid ini maayo .  pareho nga wala mo ginatugutan nga may magpugong sa imo pakadto sa imo kaladtuan , indi man pagtuguti nga may makapugong sa pagpakig - angot mo sa imo mga ginikanan ang b mahimo amo ang pinakamahapos , pero indi ang pinakamaayo .  bangod para masolbar ni leah ang iya problema dapat niya ini isugid sa iya amay para mabal - an sini kon ano ang nagakatabo sa iya kag mabuligan sia .  indi mabuligan si leah kon maghipos lang sia .  sa c naman , bisan wala ni leah maistorya ang iya amay , nangita sia sing iban nga paagi .  gintinguhaan niya nga iistorya ini sa iban nga tion .  kag kon sulatan niya ang iya amay , mahimo nga maumpawan sia gilayon .  ang paghimo sing sulat makabulig kay leah nga maplastar sing maayo ang iya gusto ihambal .  kon basahon ini sang iya amay , mabal - an sini ang gusto isugid ni leah kag mas mahangpan sini ang iya problema .  gani mas maayo para kay leah kag sa iya amay ang c .  sa personal man ukon paagi sa sulat , ini nga paagi nahisuno sa laygay sang biblia nga  tinguhaan naton nga himuon ang mga butang nga nagadala sing paghidait .  ano pa ang puede himuon ni leah .  may napensaran ka bala .  dayon pensara man kon ano ang mahimo nga resulta sini .  padunggi ang imo amay kag ang imo iloy .  maghambal kamo pirme sing mainayuhon .  mangin maabtik sa pagpamati , mahinay sa paghambal , indi dali maakig .  dumduma , lain kon kaisa ang pag - intiende sang imo mga ginikanan sa ginahambal mo .  halimbawa  ginpamangkot ka sang imo mga ginikanan kon ngaa daw indi maayo ang modo mo .  nagsabat ka ,  indi ko gusto nga istoryahan ina .  pero ang pag - intiende sang imo mga ginikanan   wala ako sing salig sa inyo .  isugid ko na lang sa akon mga abyan ang akon problema imbes nga sa inyo .  halimbawa , may daku ka nga problema kag gusto ka buligan sang imo ginikanan .  pero naghambal ka   indi kamo magkabalaka .  masarangan ko  ' ni .  ano ang pag - intiende sang imo mga ginikanan .  ano tani ang maayo nga isabat mo .  sa sunod nga tion nga indi ko gusto mag - istorya sa akon mga ginikanan , ano ang himuon ko .  kon piliton ako sang akon ginikanan nga hambalan namon ang indi ko gusto istoryahan , ano ang himuon ko .  padunggi ang imo amay kag ang imo iloy   amo ini ang nahauna nga sugo nga may saad       gani , tinguhaan naton nga himuon ang mga butang nga nagadala sing paghidait kag ang mga butang nga makapabakod sa isa kag isa .  padunggi ang imo amay kag ang imo iloy   amo ini ang nahauna nga sugo nga may saad       maghambal kamo pirme sing mainayuhon , nga daw gintimplahan sing asin , agod mahibaluan ninyo kon paano sabton ang kada isa .  mga hinigugma ko nga kauturan , dumduma ninyo ini .  ang tagsa ka tawo dapat mangin maabtik sa pagpamati , mahinay sa paghambal , indi dali maakig , . 
kay kon ginabaton mo ang imo mga sala mangin mas responsable ka kag masaligan .  pamensari ini nga sitwasyon  samtang nagahampang si tim upod sa iya mga amigo , naigo niya sang bola ang kristal sang salakyan sang ila kaingod kag nabuka ini .  kon ikaw si tim , ano ang himuon mo .  may tatlo ikaw ka pililian                malagyo .  basulon ang iban .  isugid sa kaingod ang natabo , kag magsiling nga bayaran mo ang naguba .  mahimo pilion mo ang a .  pero maayo gid nga akuon mo ang imo mga sala nakabuka ka man sang bintana ukon nakahimo sang iban pa nga sala .  amo ini ang husto nga himuon .  ang biblia nagasiling   luyag namon magkabuhi sing bunayag sa tanan nga butang .  masami nga ginapatawad ang mga nagaaku sang ila mga sala .  ang biblia nagasiling   ang tawo nga nagatago sang iya mga sala indi magmadinalag - on , apang ang nagatu - ad sang iya mga sala kag nagatalikod sa sini kaluy - an .  labaw sa tanan , nagapahamuot ini sa dios .  ang biblia nagasiling   ginakangil - aran ni jehova ang mga malimbungon , apang nagapakig - abyan sia sing suod sa mga matarong .  pero indi niya ini matago asta san - o .  mga isa ka tuig ang nagligad ,  hambal ni karina ,  nakita ni papa ang tiket .  nagdaku pa gid ang problema .  ano ang leksion .  si karina naghambal   kon taguon mo ang imo mga sala magalala lang ang sitwasyon .  manabat ka man gihapon sa ulihi .  ang biblia nagasiling   kita tanan makasala sing madamong beses .  base sa halimbawa , ang pagbaton gilayon sang imo mga sala nagapakita nga mapainubuson ka kag hamtong .  dayon , magtuon sa imo mga sala .  ang babayi nga si vera naghambal   kon makasala ako , ginakabig ko ini bilang eksperiensia nga makatuon ako para mangin mas maayo nga tawo , kag kon ano ang himuon ko kon matabo ini liwat .  tan - awon naton kon paano mo ini himuon .  ginhulam mo ang bisikleta sang imo amay kag naguba mo ini .  ano ang himuon mo .  indi manugid kag magpensar nga indi lang tani ini makita sang imo amay .  isugid sa imo amay ang matuod nga natabo .  isugid sa imo amay ang natabo pero basulon mo ang iban .  wala ka kapasar sa eksam kay wala ka nagtuon .  ano ang himuon mo .  irason ang eksam .  batunon ang imo kakulangan .  irason nga kontra ka sang imo manunudlo .  kon ginapamensar mo pirme ang imo mga sala sang una , daw pareho lang nga nagadrayb ka nga nagatan - aw sa rearview mirror pamensara ang ginsambit nga mga sitwasyon kag kuno abi ikaw   ang amay kag   ang manunudlo .  ano ang pensaron sang imo amay kag manunudlo kon akuon mo dayon ang imo mga sala .  ano ang pensaron nila kon tabunan mo ang imo mga sala .  pamensara ang imo sala sang nagligad nga tuig kag sabti ang masunod nga mga pamangkot .  ano ang imo sala .  ano dayon ang ginhimo mo .  gintabunan ko ini .  ginbasol ko ang iban .  gin - aku ko ini dayon .  kon wala mo gin - aku ang imo sala , ano ang ginbatyag mo .  nalipay nakaluwas ako .  ginkonsiensia tani ginsugid ko na lang ang matuod .  ano kuntani ang mas maayo nga himuon .  ano ang natun - an mo sa imo sala .  ngaa wala ginaaku sang iban ang ila mga sala .  ano ang pensaron sang mga tawo sa imo kon pirme mo lang ginatabunan ang imo mga sala , pero ano ang ila pensaron kon ginaaku mo ang imo mga sala .  padayon kamo nga magpangamuyo para sa amon , kay nagasalig kami nga may bunayag  kami nga konsiensia , kag luyag namon magkabuhi sing bunayag sa tanan nga butang .  sa literal ,  maayo .  ang tawo nga nagatago sang iya mga sala indi magmadinalag - on , apang ang nagatu - ad sang iya mga sala kag nagatalikod sa sini kaluy - an .  kay ginakangil - aran ni jehova ang mga malimbungon , apang nagapakig - abyan sia sing suod sa mga matarong .  kay kita tanan nagakasandad  sing madamong beses .  kon ang bisan sin - o wala nagakasandad sa pulong , himpit sia nga tawo , nga makapugong  man sang iya bug - os nga lawas .  ukon  makasala .  ukon  makarenda .  ang matutom sa gamay nga butang matutom man sa dalagku nga butang , kag ang indi matutom sa gamay nga butang indi man matutom sa dalagku nga butang . 
kay ang imo reaksion puede makatapna ukon makapalala sa problema .  pamensari ini nga sitwasyon  indi gusto ni thomas nga mag - eskwela subong , buas , kag asta san - o .  nagsugod lang ini sang nagligad nga tatlo ka bulan sang may ginpalapta nga malain nga istorya ang iya mga skulmeyt parte sa iya .  dayon may ginbansag sa iya .  kon kis - a ginatapi ang iya mga libro kag kuno abi indi hungod , ukon ginatiklod sia sang isa sa grupo sa likod niya , kag pagbalikid niya indi niya mabal - an kon sin - o .  kahapon , naglala pa gid ang pagdaugdaug sa iya kay nakabaton sia sing pamahog paagi sa internet .  kon ikaw si thomas , ano ang himuon mo .  may mahimo ka .  ang matuod , madaug mo ang nagapangdaugdaug .  indi pagsapaka .  ang biblia nagasiling   ang buangbuang wala nagapugong sang iya balatyagon , apang ginapunggan ini sang maalamon nga tawo .  kon kalmado ka lang bisan sa imo lang hitsura mahimo matak - an na ang mga nagapangdaugdaug sa imo .  indi magbalos .  ang biblia nagasiling   indi magbalos sing malaut sa malaut kay bisan sin - o .  magalala lang ang problema kon magbalos ka .  likawi ang gamo .  ang biblia nagasiling   makita sang tawo nga maalamon ang katalagman kag nagapanago sia .  kon posible , likawi ang mga tawo ukon sitwasyon nga mahimo ka daugdaugon .  mangin kalmado .  ang biblia nagasiling   ang malulo nga sabat nagapatahaw sang kaakig .  mahimo ka pa gani maglahog .  halimbawa , kon sunlugon ka nga tambok , mahimo ka maghambal ,  maayo gani  ' na kay damo pa reserba .  ginapakita mo nga may pagpugong ka sa kaugalingon nga wala sa nagadaugdaug sa imo .  dugangi ang imo kompiansa .  masami nga nahibaluan sang mga nagapangdaugdaug kon sin - o ang wala sing kompiansa kag mahimo indi magbato sa ila .  pero madamo man sa ila ang nagauntat sa pagpangdaugdaug kon makita nila nga indi ka nila madaug .  isugid sa iban .  ang isa anay ka manunudlo naghambal   ginalaygayan ko ang mga ginadaugdaug nga manugid .  amo ini ang husto nga himuon , kag malikawan sini nga may mabiktima pa .  ang kompiansa magahatag sa imo sing kaisog nga wala sa nagapangdaugdaug wala labot sa pisikal nga pagpanakit , mahimo man malakip sa pagpangdaugdaug ang  masakit nga mga tinaga .  indi ko gid malipatan ang mga bansag kag ginpanghambal nila sa akon .  ginpabatyag nila sa akon nga wala ako sing pulos .  mas maayo pa kon ginsumbag na lang nila ako .  paglikaw sa imo .  ginalikawan ako sang akon mga skulmeyt .  indi sila gusto nga magtupad ako sa ila sa lamesa kon tigpalanyaga .  sa sulod sang isa ka tuig , pirme ako nagahibi kag nagakaon sing isahanon .  pagpakalain paagi sa internet .  sa pila lang ka pindot sa kompyuter , puede mo maguba ang reputasyon sang isa pati ang iya kabuhi .  daw indi ini mapatihan , pero posible gid ini matabo .  ginsambit sa biblia ang mga nefilim isa ka grupo nga ang ngalan nagakahulugan  ang mga nagapukan sa iban .  indi gid man ini serioso .  ang pagpangdaugdaug amo ang isa sa mga kabangdanan sang paghikog sang madamo nga pamatan - on .  sa masami ang mga nagapangdaugdaug mas daku sangsa ila ginabiktima , gani wala sing pulos ang pagbato .  sa sini nga sitwasyon , indi puede nga wala ka sing labot sa nagakatabo .  kon may makita ka nga ginadaugdaug kag wala ka sing ginhimo , imbes nga makabulig , makadugang ka sa problema .  bisan pa ang kalabanan sa nagapangdaugdaug daw maisog , may ginakahadlukan sila kag ginapakanubo nila ang iban para magdugang ang ila kompiansa .  kon mabuligan ang mga nagapangdaugdaug , mahimo magbag - o ang ila panimuot kag buhat .  kon ginadaugdaug ako , ano ang akon himuon ukon ihambal .  tan - awa ang whiteboard animation nga dauga ang nagapangdaugdaug sa www .  ang buangbuang wala nagapugong sang iya balatyagon ,  apang ginapunggan ini sang maalamon nga tawo .  sa literal ,  espiritu .  indi magbalos sing malaut sa malaut kay bisan sin - o .  himua ang maayo sa pagtamod  sang tanan nga tawo .  ukon  panulok .  makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ukon  sang pina .  ang malulo  nga sabat nagapatahaw sang kaakig , apang ang matigdas  nga pulong nagapaibwal sang kaakig .  ukon  malum - ok .  ukon  masakit .  kay ang ulipon sang ginuo indi kinahanglan makig - away , kundi kinahanglan mangin malulo  sa tanan , kalipikado sa pagpanudlo , nagapugong sang kaugalingon kon nahimuan sing sala ,  ukon  mataktika .  may mga nefilim  sadto sa duta kag bisan pagkatapos sadto .  padayon nga naghulid sadto ang mga anak sang matuod nga dios sa mga anak nga babayi sang mga tawo , kag nag - anak sila sing mga lalaki .  ini nga mga anak amo ang mga nefilim nga gamhanan kag bantog nga mga lalaki sadto .  mahimo nagakahulugan ,  ang mga manugpukan ,  nga amo ang mga nagapukan sa iban .  tan - awa ang glossary . 
kay kon manindugan ka , ikaw ang may kontrol sa imo kabuhi , imbes ang iban .  pamensari ini nga sitwasyon  samtang nagapalapit ang duha ka skulmeyt ni brian , ginakulbaan sia .  duha ka beses na sini nga semana nga ginapilit nila sia nga manigarilyo .  ikatlo na ini nga bes subong .  naghambal ang isa sa ila   wala ka naman upod .  may ipakilala ako nga migo sa imo .  gintunog gid niya ang tinaga nga  migo  dala pangilay samtang may ginakuot sia sa iya bulsa kag gindaho ini kay brian .  nakita ni brian ang sigarilyo nga ginauyatan niya .  ginkulbaan na gid si brian .  sorry gid ,  hambal ni brian .  naghambal lang gid  ' ko nga wala  ' ko .  naghambal ang isa pa   katalawit sa imo .  hambal ni brian bisan pa ginakulbaan sia .  gin - agbayan sia sini kag ginhutikan ,  testingi lang bala .  ginpalapit na gid sang isa ang sigarilyo sa guya ni brian kag ginhutikan sia   indi kami manugid a .  wala sing may makabalo .  kon ikaw si brian , ano ang himuon mo .  nahibaluan gid bala sang mga kaedad ni brian ang ila ginahimo .  gusto gid bala nila nga himuon ini .  mahimo nga indi .  siguro nagpadala sila sa impluwensia sang iban .  gusto nila nga batunon sila , gani ginpasugtan nila nga kontrolon sila sang iban .  kon matabo ini sa imo , ano ang himuon mo para maatubang ang paghingabot sang imo mga kaedad .  maghanda ang biblia nagasiling   makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  sa masami , makita mo kon may malain nga matabo .  halimbawa , nakita mo sa unhan ang grupo sang imo mga skulmeyt nga nagapanigarilyo .  kon nahibaluan mo ang posible nga matabo , mangin handa ka sa pag - atubang sini .  pamensara ang biblia nagasiling   hupti ninyo ang maayo nga konsiensia .  pamangkuta ang imo kaugalingon ,  ano ang batyagon ko sa ulihi kon magsunodsunod lang ako sa iban .   '  matuod , mahimo nga manamian sa imo ang imo mga kaedad kon magsunod ka sa ila .  pero ano ang epekto sini sa imo sa ulihi .  isakripisyo mo bala ang imo identidad para lang malipay ang imo mga klasmeyt .  magdesisyon ang biblia nagasiling   ang tawo nga maalamon nagahalong .  ang kada isa sa aton dapat maghimo sing desisyon kag mangin handa sa resulta sini .  ang biblia nagasugid parte sa mga lalaki pareho nanday jose , job , kag jesus , nga naghimo sing husto nga desisyon .  nagasugid man ini parte kanday cain , esau , kag judas , nga naghimo sing sala nga desisyon .  ano ang himuon mo .  ang biblia nagasiling   magmatutom ka .  kon napamensaran mo na nga daan ang mangin resulta kag nakadesisyon ka na , mahapos para sa imo nga ihambal ang imo panindugan kag maayo gid ang resulta sini .  indi magkabalaka indi man kinahanglan nga sermonan mo ang imo mga kaedad .  mahimo bastante na ang malig - on nga indi .  ukon puede ka maghambal   indi  ' ko .  wala  ' ko nagahimo sina .  kabalo ka na gid lang nga wala  ' ko nagaamo sina .  ang sekreto amo ang pagsabat dayon nga may kaisog .  kon himuon mo ini , untatan na sang imo mga kaedad ang paghingabot sa imo .  kon magsunodsunod ka sa imo mga kaedad , daw pareho ka sang robot nga sila ang nagakontrol ano abi kon ginapakalain ka sang imo mga kaedad .  ano abi kon magsiling sila ,  katalawit sa imo .  pamensara nga amo ini ang paghingabot sang imo mga kaedad .  ano ang himuon mo .  may duha ikaw ka pililian .  batunon ang ila pagpakalain .  puede mo ibalik ang paghingabot .  ihambal ang imo rason kon ngaa indi ka , dayon puede mo sia hambalon ,  abi ko nakahibalo ka nga makahalit sa lawas ang sigarilyo .  kon ginapakalain ka gihapon sang imo mga kaedad , magpalayo ka sa ila .  dumduma nga kon indi ka dayon maghalin , mas ipiton ka pa gid nila .  kon maghalin ka , ginapakita mo nga indi mo gusto nga kontrolon ka sang iban .  matuod makaatubang ka sang paghingabot sang imo mga kaedad .  pero makadesisyon ka kon ano ang imo himuon , isugid ang imo panindugan , kag indi magpadala sa ila .  kay man , ikaw ang nagadesisyon .  paano ko mahandaan ang paghingabot sang akon mga kaedad .  kon piliton ako sang akon mga kaedad nga maghimo sing malain , ano ang himuon ko .  tan - awa ang whiteboard animation nga batui ang pressure sang kaupdanan .  makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ukon  sang pina .  hupti ninyo ang maayo nga konsiensia , agod kon isumbong nila kamo , ang bisan sin - o nga nagahambal batok sa inyo mahuy - an bangod sang inyo maayo nga paggawi subong mga sumulunod sang cristo .  indi kamo dapat magsunod sa kadam - an sa paghimo sing malain , kag kon nagasaksi kamo , indi ninyo pagpatikua ang kamatuoran bangod lang amo ini ang luyag sang madamo .  ukon  bangod lang bantog ini .  ang tawo nga maalamon nagahalong kag nagalikaw sa kalautan , apang ang buangbuang harasharas  kag sobra ang pagsalig sa kaugalingon .  ukon  maakigon .  magsalig ka kay jehova kag himua ang maayo  magpuyo ka sa duta , kag magmatutom ka .  karon kon indi ninyo luyag mag - alagad kay jehova , magpili kamo subong kon sin - o ang inyo alagaron , kon bala ang mga dios nga gin - alagad sang inyo mga katigulangan sa pihak nga bahin sang suba  ukon ang mga dios sang mga amornon sa duta nga inyo ginaistaran .  apang ako kag ang akon panimalay magaalagad kay jehova . 
kay ang imo mga desisyon parte sa sex may daku nga epekto sa imo palaabuton .  pamensari ini nga sitwasyon  duha pa lang ka bulan nga nagadeyt sanday heather kag mike , pero pamatyag ni heather kilalahay na gid sila .  pirme sila nagateksanay , inoras sila nagatawganay , kag daw pareho pirme ang dalagan sang ila pamensar .  pero may iban pa nga gusto himuon si mike .  sang nagligad nga duha ka bulan , sanday mike kag heather naga - holding hands lang kag naga - kiss .  asta lang dira ang gusto ni heather , pero indi man niya gusto nga bulagan sia ni mike .  ginapabatyag sa iya ni mike nga guapa sia kag espesyal .  isa pa , '  sa pensar niya ,  nagapalanggaanay kami ni mike .   '  kon sa husto ka na nga edad sa pagdeyt kag ikaw ang ara sa sitwasyon ni heather , ano ang himuon mo .  ang pag - sex isa ka regalo halin sa dios para sa mga mag - asawa lamang .  ang pag - sex nga wala makasal nagapakita nga wala mo ginahalungan ini nga regalo .  daw pareho lang nga ginhimo mo nga trapo ang manami nga bayo nga ginhatag sa imo kon maglumpat ka sa bilding kag testingan mo nga maglupad , may malain gid nga matabo sa imo kay ginbalewala mo ang law of gravity .  amo man sini kon indi mo pagsundon ang kasuguan sa moral , pareho sang sugo nga   maglikaw sa seksuwal nga imoralidad .  ano ang matabo kon indi mo ini pagsundon .  ang biblia nagasiling   ang padayon nga nagahimo sing seksuwal nga imoralidad nagapakasala batok sa iya kaugalingon nga lawas .  matuod bala ini .  nakita sang mga researcher nga madamo nga pamatan - on nga nag - sex nga wala pa makasal ang masami nakaeksperiensia sang masunod nga resulta .  ginakonsiensia .  ang kalabanan nga pamatan - on nga nag - sex nga wala makasal naghambal nga naghinulsol gid sila .  nadulaan sing pagsalig .  pagkatapos sang ila ginhimo , nagapamensar ang kada isa sa ila ,  sin - o pa gid ayhan ang nakatilaw sa iya .   '  kapaslawan .  madamo nga babayi ang gusto nga proteksionan sila , indi nga gamiton lang .  kag madamo nga lalaki ang naghambal nga nadulaan sila sing gana sa mga babayi nga natilawan na nila .  ang punto  kon mag - sex ka nga wala makasal , ginapakanubo mo ang imo kaugalingon kay ginahatag mo ang tama ka importante nga butang .  ang imo lawas tama gid ka malahalon , gani dapat mo ini halungan .  ipakita nga determinado ka sa pagsunod sa sugo nga  maglikaw sa seksuwal nga imoralidad .  kon makapangasawa ka na ukon makapamana sa ulihi , indi na malain ang pag - sex .  kag mangin bug - os ang imo kalipay kay indi mo mabatyagan ang kabalaka kag paghinulsol nga pirme ginabatyag sang mga nag - sex nga wala makasal .  kon matuod gid ang iya gugma sa imo , halitan bala niya ang imo lawas kag balatyagon .  palangga ka gid bala niya kon ginatentar ka niya nga magpakasala sa dios .  madamo nga lalaki ang naghambal nga indi nila pagpangasaw - on ang babayi nga natilawan na nila .  kay mas gusto nila ang babayi nga virgin pa .  nakibot ka bala ukon basi naakig pa gani sa sini .  dumduma ini  ginapakita sang mga pelikula kag programa sa tv nga ang pag - sex sang mga pamatan - on daw indi man malain kag daw matuod gid nga gugma .  pero indi ka magpatunto .  ang mga nagapilit sa imo nga mag - sex wala nagapensar sang imo kaayuhan .  kon may nobya ka , pamangkuta ang imo kaugalingon ,  palangga ko gid bala ang akon nobya .   '  kon huo ang imo sabat , ano ang pinakamaayo nga paagi nga mapakita mo ini .  kinahanglan may determinasyon ka sa pagsunod sa mga kasuguan sang dios , kaalam sa paglikaw sa mga sitwasyon nga mahimo kamo masulay , kag gugma sa pag - una sa iya kaayuhan .  kon may amo ka sini nga mga kinaiya , mabatyagan man sang imo nobya ang ginbatyag sang matinlo sa moral nga sulamita nga naghambal   akon lang ang akon hinigugma kag ako iya lang .  buot silingon , higugmaon ka pa gid niya .  kon may maghagad sa imo nga mag - sex kag maghambal nga ,  kon palangga mo ako , mapasugot ka ,  magsabat sing malig - on ,  kon palangga mo man ako , indi mo ina paghimuon .  kon parte sa paggawi upod sa imo nobyo ukon nobya , ang maayo nga sulundan amo  kon may ginahimo ka nga ginatago mo sa imo mga ginikanan , buot silingon sala ina , kag indi mo dapat paghimuon .  ano ang himuon mo kon ginahagad ka nga mag - sex .  ano nga mga sitwasyon nga mas mabudlay para sa imo nga mangindi .  paano mo malikawan ina nga mga sitwasyon .  kay amo ini ang kabubut - on sang dios , nga mangin balaan kamo kag maglikaw sa seksuwal nga imoralidad .  sa griego , por nei a .  tan - awa ang glossary .  palagyo kamo sa seksuwal nga imoralidad .  ang iban nga sala nga mahimo sang tawo wala sing direkta nga kahilabtanan sa iya lawas , apang ang padayon nga nagahimo sing seksuwal nga imoralidad nagapakasala batok sa iya kaugalingon nga lawas .  sa griego , por nei a .  tan - awa ang glossary .  gani , ginpabay - an sila sang dios bangod luyag nila himuon ang ila handum .  ginahimo nila ang mga butang nga indi matinlo kag nagapakahuya sang ila lawas .  kay amo ini ang kabubut - on sang dios , nga mangin balaan kamo kag maglikaw sa seksuwal nga imoralidad .  sa griego , por nei a .  tan - awa ang glossary .  ukon  talikala .  ukon  kalag .  ihatag sang bana ang kinahanglanon sang iya asawa , kag ihatag man sang asawa ang kinahanglanon sang iya bana .  dapat padunggan sang tanan ang pag - asawahay kag ang bana kag asawa dapat mangin matutom sa isa kag isa , kay hukman sang dios ang mga nagahimo sang seksuwal nga imoralidad  kag ang mga makihilahion .  tan - awa ang glossary ,  seksuwal nga imoralidad .  ang gugma mapinasensiahon  kag mainayuhon .  ang gugma indi mahisaon .  indi ini maakigon .  wala ini nagaisip sang kahalitan .  ukon  mainantuson .  ukon  indi ini bastos sing batasan .  akon lang ang akon hinigugma kag ako iya lang .  nagapahalab sia sang iya panong sa tunga sang mga liryo . 
kay kada tuig , minilyon ka tawo ang ginalugos ukon seksuwal nga ginaabuso kag kalabanan nga biktima mga pamatan - on .  gintiklod si annette kag natumba sang narealisar niya kon ano ang nagakatabo .  ginhimo ko ang akon masarangan para magbato ,  hambal niya .  nagsinggit ako , pero daw wala sing may nagagua nga tingog .  gintiklod ko sia , ginsipa , ginsumbag , kag ginkaros .  dayon nabatyagan ko nga ginbuno niya ako .  indi na ako makahulag .  kon ikaw ang ara sa iya sitwasyon , ano ang himuon mo .  bisan pa alisto ka , ayhan kon nagalakat ka kon gab - i , mahimo may malain gihapon nga matabo .  indi pirme ang madasig ang nagadaug sa palumba ,  hambal sang biblia ,  ukon ang may ihibalo ang pirme nagamadinalag - on , bangod ang tion kag ang wala ginapaabot nga hitabo nagakatabo sa ila tanan .  ang pila ka pamatan - on , pareho ni annette , gin - abusuhan sang indi nila kilala .  ang iban naman gin - abusuhan sang kilala nila ukon pamilya pa gani .  napulo pa lang ka tuig si natalie sang gin - abusuhan sia sang kaingod nila nga tin - edyer .  nahadlok gid ako kag nahuya amo nga wala gid ako nanugid sang primero ,  hambal niya .  ginabasol gihapon ni annette ang iya kaugalingon sa natabo sa iya .  indi gid makuha sa akon pensar ang natabo sina nga gab - i ,  hambal niya .  tani may ginhimo pa gid ako para mabatuan sia .  pero sang ginbuno ako , grabe gid ang akon kahadlok .  wala na ako sing nahimo , pero pamatyag ko dapat may ginhimo pa ako .  ginabasol man ni natalie ang iya kaugalingon .  tani wala ako nagsobra ka salig ,  hambal niya .  ginhambalan kami sang amon mga ginikanan nga dapat updanay gid kami sang akon utod nga babayi kon maghampang sa gua , pero wala ako nagpati .  ano pa pamatyag ko ginhatagan ko sing kahigayunan ang amon kaingod nga abusuhan ako .  daku gid ang epekto sini sa amon pamilya kag pamatyag ko ako ang balasulon .  grabe gid ang epekto sini sa akon .  kon ang imo ginabatyag pareho kanday annette kag natalie , dumduma nga indi gusto sang ginalugos nga luguson sia .  para sa iban , indi ini serioso kay normal lang kuno ini nga ginahimo sang mga lalaki ukon gusto man ini sang mga ginalugos .  pero indi gusto sang bisan sin - o nga luguson sia .  kon biktima ka sining malain gid nga buhat , indi ikaw ang balasulon .  siempre , mahapos lang ang paghambal nga  indi ako ang balasulon ,  pero mabudlay kumbinsihon ang imo kaugalingon .  ginabasol sang iban ang ila kaugalingon kag nagaantos bangod ginakonsiensia sila .  pero sin - o ang dapat maghipos ikaw nga biktima ukon ang nag - abuso sa imo .  maayo gid nga binagbinagon mo ang iban pa nga puede himuon .  ang biblia nagasugid sa aton nga sang grabe na gid ang pag - antos sang matarong nga si job , nagsiling sia   ihambal ko ang akon kalain sing buot .  mahimo man ini makabulig sa imo .  ang pagsugid sini sa ginasaligan mo makabulig sa imo nga batunon ang natabo kag mapahaganhagan ang imo ginabatyag .  kon indi mo na masarangan ang imo ginabatyag , magpabulig paagi sa pagsugid sini sa iban nangin matuod ini kay annette .  naghambal sia   gin - istorya ko ini sa akon suod nga abyan , kag ginhambalan niya ako nga isugid ini sa cristiano nga mga gulang sa kongregasyon .  maayo lang kay ginhimo ko ini .  mga pila ka beses nga gin - istorya nila ako kag ginhambalan nga indi ako ang balasulon .  indi ako ang may sala .  ginsugid ni natalie sa iya mga ginikanan ang natabo .  ginbuligan nila ako ,  siling niya .  ginhambalan nila ako nga ipautwas ini , kag nakabulig ini sa akon nga indi masubuan kag indi pagbasulon ang akon kaugalingon .  nakabulig man kay natalie ang pangamuyo .  nakabulig gid sa akon ang pagpakig - istorya sa dios ,  hambal niya ,  ilabi na sa tion nga indi ko ini masugid sa iban nga tawo .  mapabutyag ko ang akon balatyagon sa pangamuyo .  nagahatag ini sa akon sing matuod nga kalinong .  mabatyagan mo man nga may  tion sa pag - ayo .  halungi ang imo balatyagon kag pisikal nga lawas .  magpahuway sing maayo .  kag labaw sa tanan , magsalig sa dios nga nagahatag sang tanan nga sahi sang lugpay , si jehova .  kon isa ikaw ka babayi kag ginapilit ka nga maghimo sing indi matinlo nga paggawi , wala sing malain kon maghambal ka ,  indi paghimua ina .  ukon ,  indi ako pagtanduga .  indi mahadlok nga biyaan ka sang imo nobyo .  kon bulagan ka niya , pabay - i sia .  bagay sa imo ang matuod nga lalaki , ang isa nga nagarespeto sa imo kag sa imo mga prinsipio .  sang hayskul ako , ginabutong sang mga lalaki ang strap sang akon bra sa likod kag dayon hambalan ako sang binastos , pareho sang manamian kuno ako kon makig - sex ako sa ila .  sa banta mo , ano ang ginhimo sini nga mga lalaki .  nagapanunlog .  nagapa - flirt .  sexual harassment .  sa bus , ginhambalan ako sang isa ka lalaki sang binastos kag gin - uyatan ako .  ginwakli ko ang iya kamot kag ginhambalan sia nga magpalayo .  gintulok niya ako nga daw natingala gid .  ano ang ginhimo sang lalaki kay candice .  nagapanunlog .  nagapa - flirt .  sexual harassment .  sang nagligad nga tuig , pirme ako ginahambalan sang isa ka lalaki nga gusto niya ako kag gusto niya makig - deyt sa akon , bisan pa nagapangindi ako .  kon kaisa , ginahikaphikap niya ang akon butkon .  ginasaway ko sia , pero wala sia nagapamati .  dayon sang isa ka bes , samtang ginaliston ko ang akon sapatos , ginhampak niya ako sa buli .  sa imo opinyon , ano ang ginhimo sini nga lalaki .  nagapanunlog .  nagapa - flirt .  sexual harassment .  ang eksakto nga sabat sa tatlo ka pamangkot amo ang c .  ano ang kinalain sang sexual harassment sa pagpa - flirt ukon sa pagpanunlog .  ang mga nagahimo sang sexual harassment nanamian sini .  nagapadayon ini bisan pa maghambal ka nga untatan ini .  ang sexual harassment isa ka serioso nga butang .  mahimo ini magresulta sa seksuwal nga pag - abuso .  kon ginabasol ko ang akon kaugalingon sa natabo , ano ang himuon ko .  sin - o ang masaligan nga adulto nga masugiran ko .  tan - awa ang video nga ang ginasiling sang iban pagpangbastos nga makita sa www .  may natalupangdan pa gid ako sa idalom sang adlaw , nga indi pirme ang madasig ang nagadaug sa palumba , ukon ang makusog ang nagadaug sa inaway , kag indi ang maalamon ang pirme may pagkaon ukon ang maalam ang pirme may manggad , ukon ang may ihibalo ang pirme nagamadinalag - on , bangod ang tion kag ang wala ginapaabot nga hitabo nagakatabo sa ila tanan .  ginakangil - aran ko  ang akon kabuhi .  ipautwas ko ang akon hibubun - ot .  ihambal ko ang akon kalain sing buot .  ukon  sang akon kalag .  ukon  ang kapaitan sang akon kalag .  ukon  nagapalig - on .  ukon  kapipit - an .  ukon  kapipit - an . 
kon matuod ang ebolusyon , mangin wala pulos ang aton kabuhi .  kon matuod ang pagpanuga , mabal - an naton ang makalilipay nga mga sabat sa mga pamangkot parte sa kabuhi kag sa palaabuton .  pamensari ini nga sitwasyon  nagalibog ang ulo ni alex .  halin sang una , nagapati gid sia sa dios kag sa pagpanuga .  pero , ang iya manunudlo sa biology naghambal nga matuod gid ang ebolusyon , nga nabase ini sa masaligan nga research sang siensia .  indi gusto ni alex nga pensaron sang iban nga wala sia sing namang - an .  kay man , '  hambal niya sa iya kaugalingon ,  kon may pamatuod ang mga sientipiko nga matuod ang ebolusyon , sin - o ako para duhaduhaan sila .   '  kon ikaw si alex , patihan mo bala ang ebolusyon bangod ginasiling sang mga libro sa eskwelahan nga matuod ini .  mahapos lang para sa mga tawo ang maghambal kon ano ang ila ginapatihan , pagpanuga man ukon ebolusyon , pero wala sila makahibalo kon ngaa amo sini ang ila pagpati .  ang iban nagapati sa pagpanuga bangod amo ini ang ginatudlo sa ila sang ila relihion .  ang iban nagapati sa ebolusyon bangod amo ini ang ginatudlo sa ila sa eskwelahan .  ang biblia nagasiling   ang tagsa ka balay may nagtukod , apang ang nagtukod sang tanan nga butang amo ang dios .  mapatihan bala ini .  kon wala ka nagapati nga may manunuga sang kabuhi , pareho lang nga wala ka nagapati nga may nagtukod sini nga balay ang ginasiling nila  ang tanan nga butang sa uniberso resulta sang big bang .  sin - o ukon ano ang ginhalinan sang big bang .  ano ang mas mapatihan ang tanan nga butang wala sing ginhalinan ukon ang tanan nga butang may ginhalinan ukon may isa nga naghimo .  ang ginasiling nila  ang tawo naghalin sa sapat .  kon ang tawo halin sa sapat halimbawa , halin sa amu ngaa daku gid ang kinalain sang kaalam sang tawo sa amu .  ngaa bisan ang  pinakasimple  nga porma sang kabuhi tama ka komplikado .  ang ginasiling nila  may pamatuod na nga matuod ang ebolusyon .  gin - usisa bala mismo sang nagasiling sini ang mga ebidensia .  daw ano kadamo ang nagapati sa ebolusyon bangod lamang ginhambalan sila nga amo ini ang ginapatihan sang mga maalam .  kon nagalagaw ka sa kakahuyan , kag may makita ka nga isa ka matahom nga balay nga human sa kahoy , mahambal ka bala   kanami ba .  siguro ang mga kahoy nagkalatumba diri kag nahimo nga balay .   '  siempre , indi .  indi gid ina mapatihan .  gani , ngaa mapati kita nga ang tanan nga butang sa uniberso nagtuhaw lang .  imadyina nga ginsugiran ka nga may naglupok sa isa ka imprintahan kag ang tinta naglapta sa mga dingding kag kisame kag nahimo nga isa ka daku nga diksionaryo .  mapati ka bala .  ginapalig - on ka sang biblia nga gamiton ang imo  ikasarang sa pagpangatarungan .  buot silingon , ang imo pagpati sa dios indi lang bangod sa balatyagon   impluwensia sang iban   pagpilit sang iban   kundi , dapat kumbinsido ka kag may mabakod nga basihan sang imo pagtuo .  kon nagapaathag ang amon manunudlo kon paano naga - function ang aton lawas , kumbinsido gid ako nga may dios .  ang kada parte sang lawas may katuyuan , bisan ang pinakagamay nga parte , kag sa masami indi naton matalupangdan ang pag - function sini .  makalilibog gid ang pagkahuman sang lawas sang tawo .  kon makakita ako sing mataas nga bilding , cruise ship , ukon salakyan , ginapamangkot ko ang akon kaugalingon ,  sin - o ang naghimo sini .   '  halimbawa , ang salakyan madamo sing magagmay nga mga piyesa nga kinahanglan para mag - andar , kag mahimo lang ini sang maalam nga mga tawo .  kag kon may nagdesinyo gani sang salakyan , sigurado nga may nagdesinyo man sa tawo .  samtang nagadugang ang akon mga natun - an sa siensia , amat - amat nga nagaluya ang akon pagpati sa ebolusyon .  para sa akon , kinahanglan ang mas daku nga  pagtuo '  para magpati sa ebolusyon sangsa magpati nga may manunuga .  bisan madamo na nga tinuig nga naga - research ang mga sientipiko , wala gihapon sila nakakita sing paathag parte sa ebolusyon nga ginaugyunan nila tanan .  kon ang mga sientipiko nga ginakabig nga mga eksperto sa sini wala nagaugyunay parte sa ebolusyon , sala ka bala kon duhaduhaan mo ini nga teoriya .  kon ang skulmeyt mo maghambal sa imo   wala ako nagapati sa dios .  isulat ang imo isabat sa iya .  tan - awa ang video nga ang ginasiling sang iban pagpati sa dios sa www .  ang matuod , ang tagsa ka balay may nagtukod , apang ang nagtukod sang tanan nga butang amo ang dios .  gani mga kauturan , tungod sa kaluoy sang dios , nagapangabay ako sa inyo , nga ipresentar ninyo ang inyo lawas nga isa ka halad nga buhi , balaan kag kalahamut - an sa dios .  sa sini nga paagi magahimo kamo sing sagrado nga pag - alagad nga ginagamit ang inyo ikasarang sa pagpangatarungan . 
bangod ang biblia nagasiling   ang pagsulat sa bug - os nga kasulatan gintuytuyan sang dios .  kon matuod ini , ang biblia makahatag sa imo sing giya nga kinahanglan mo .  pamensari ini nga sitwasyon  si david nagadrayb sa lugar nga indi sia pamilyar .  ang mga karatula kag palatandaan nagapakita nga lain ang iya nakadtuan .  narealisar niya nga nagtalang sia .  mahimo nga nagsala sia sa iya ginlikuan .  kon ikaw si david , ano ang himuon mo .  may puede ka himuon                mamangkot .  tan - awon ang mapa , ukon gamiton ang gps .  sige lang drayb , kay basi matultulan mo man ang imo kaladtuan .  siempre , ang c indi gid maayo .  ang b mas maayo sangsa a .  kay man , madaladala mo ang mapa kag ang gps samtang nagabiyahe ka .  makabulig ini sa paggiya sa imo .  sing kaanggid , ang biblia makabulig man sa imo .  ining pinakamabakal nga libro   makagiya sa imo kon may mga problema ka   makabulig sa imo nga makilala ang imo kaugalingon kag mangin mas maayo nga tawo   makatudlo sa imo kon paano matigayon ang pinakamaayo nga kabuhi halin sang gamay pa kita , pirme kita nagapamangkot .  ngaa blue ang kolor sang langit .  ngaa nagaigpat - igpat ang mga bituon .  sa ulihi , nagapamangkot na kita parte sa nagakatabo sa aton palibot .  ngaa may malain nga nagakatabo .  ngaa nagakapatay ang tawo .  ano abi kon ang mga sabat sa sini nga mga pamangkot ara lang sa biblia .  madamo ang nagasiling nga ang unod sang biblia himuhimo lang nga mga istorya , nga daan na ini kaayo , ukon mabudlay gid ini intiendihon .  pero ang biblia gid bala ang problema , ukon ang nabatian lang sang mga tawo parte sa biblia .  indi ayhan sala nga impormasyon ang ila nabatian .  halimbawa , abi sang mga tawo ginatudlo sang biblia nga ang dios ang nagakontrol sang kalibutan .  kon amo sina , ngaa kagamo sang kalibutan .  puno ini sang kasakit kag pag - antos , balatian kag kamatayon , kaimulon kag kalamidad .  mahimo bala ini sang isa ka mahigugmaon nga dios .  gusto mo bala mahibaluan ang sabat .  ayhan makibot ka sa ginasiling sang biblia kon sin - o ang nagakontrol sang kalibutan .  mahimo nakita mo nga ang mga laygay sa sini nga brosyur nabase sa biblia .  kumbinsido gid ang mga saksi ni jehova nga ang biblia masaligan nga giya .  bangod  ang pagsulat sa  sini  gintuytuyan sang dios kag mapuslanon sa pagpanudlo , sa pagsabdong , sa pagtadlong .  maayo gid nga usisaon mo ining dumaan , pero moderno nga libro .  tan - awa ang video nga ngaa dapat tun - an ang biblia . 
