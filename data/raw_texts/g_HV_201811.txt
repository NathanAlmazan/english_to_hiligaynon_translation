ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang www .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
ini nga mga artikulo nagabinagbinag kon ano ang mahimo nga resulta kon ang isa mapatyan sing pinalangga , kag kon paano niya maatubang ang kasubo . 
ginbuligan ako sang akon mga abyan , kag nangin masako ako .  pero sa sulod sang isa ka tuig , grabe gid nga kasakit ang akon nabatyagan .  daw indi ko makontrol ang akon balatyagon .  asta subong , bisan halos tatlo ka tuig na ang nagligad , may mga bes nga gulpi lang ako nagabatyag sang grabe nga kasubo .  napatyan ka bala sing pinalangga .  kon huo , mahimo naeksperiensiahan mo man ang ginbatyag ni kostas .  wala na sing mas makapa - stress ukon mas masakit pa sangsa mapatyan sang bana ukon asawa , pamilya , ukon suod nga abyan .  nagaugyon gid sa sini ang mga eksperto nga nagatuon parte sa kasubo sang mga napatyan .  ang artikulo sa the american journal of psychiatry nagsiling nga  ang mapatyan amo ang pinakamasakit nga mabatyagan sang isa kag daw indi ini madula .  bangod sang grabe nga kasubo sang namatyan , mahimo sia maghunahuna   san - o pa ini ayhan madula .  mangin malipayon pa bala ako liwat .  paano ako maumpawan .   '  ini nga mga pamangkot sabton sa sini nga isyu sang magmata .  ang masunod nga artikulo magabinagbinag sang mahimo maeksperiensiahan sang mga napatyan sang pinalangga .  ang masunod pa nga mga artikulo magahatag sing mga paagi kon paano mo mapahaganhagan ang imo kasubo .  kabay nga makapaumpaw ini kag makahatag sing praktikal nga bulig sa mga nasubuan bangod sa kamatayon . 
bulig sa mga nagalalaw bisan pa ginasiling sang mga eksperto nga amat - amat ang pagbatyag sang kasubo kon mapatyan , sarisari ang paagi sang kada isa sa pagpangasubo .  gani , buot bala silingon sini nga ang iban wala gawa nasubuan kon mapatyan sila ukon  ginapunggan  lang nila ang ila balatyagon .  ang pagbaton kag pagpabutyag sang kasubo makapahaganhagan sang imo ginabatyag , pero indi lang isa ang paagi sa pagpangasubo .  mahimo nagadepende ini sa kultura , personalidad , kag eksperiensia sang isa , kag kon paano napatay ang iya pinalangga .  ang mga nagapangasubo mahimo wala makahibalo kon ano ang matabo pagkatapos mapatay ang iya pinalangga .  pero , may mga balatyagon kag kabudlayan nga masami maeksperiensiahan sang nagalalaw , kag mahimo mapaabot mo man ini .  binagbinaga ang masunod  indi maintiendihan nga balatyagon .  ang paghilibion , kahidlaw sa napatay , kag pagbag - obag - o sang emosyon mahimo mo maeksperiensiahan .  mahimo masubuan ka pa gid kon madumduman mo ang inyo mga pag - updanay kag mga ginahandum .  pero sa umpisa , mahimo makibot ka kag daw indi makapati .  nadumduman ni tiina ang iya reaksion sang gulpi lang napatay ang iya bana nga si timo .  nagsiling sia   sa umpisa , daw wala ako sing nabatyagan .  indi ako makahibi .  nagalalain gid ako nga kon kaisa daw indi ako makaginhawa .  daw indi ako makapati sa natabo .  pagbatyag sing kabalaka , kaakig , kag ginakonsiensia .  nakibot kami kay indi man kami maakigon sang una .  ginakonsiensia man kami , kay ginapensar namon kon bala may nahimo pa kami tani para sa amon bata .  si alejandro , nga napatyan sang asawa pagkatapos sang madugay nga pagbalatian , ginkonsiensia man   nagpensar ako nga siguro ginpasugtan sang dios nga mag - antos ako kay malain gid ako nga tawo .  dayon ginakonsiensia ako , kay daw ginabasol ko ang dios sa natabo .  kag si kostas , nga ginsambit sa nagligad nga artikulo , nagsiling   pila ka beses ako nga naakig kay sophia kay ngaa napatay sia .  dayon konsiensiahon ako sa akon ginabatyag .  kay ti , indi man niya sala .  indi makapamensar sing maayo .  may mga tion nga gulpi lang nagabag - o ang pensar sang nagapangasubo ukon indi sia makapamensar sing maayo .  halimbawa , bangod sa kasubo mahimo mag - imadyin ang isa nga mabatian , mabatyagan , ukon makita niya ang napatay .  ukon mahimo nabudlayan sia magkonsentrar ukon nangin malipaton sia .  si tiina nagsiling   kon kaisa , may nagaistorya sa akon pero nagalupad ang akon pensar .  ginapensar ko ang natabo sang napatay si timo .  nagalalain gid ako kay indi ako makapamensar sing maayo .  gusto na lang pirme mag - isahanon .  ang nagalalaw mahimo mangin iritable ukon nasaw - ahan makig - upod sa iban .  si kostas nagsiling   nasaw - ahan ako makig - upod sa grupo sang mga mag - asawa .  pero nasaw - ahan man ako makig - upod sa mga soltero kag dalaga .  ang asawa ni ivan nga si yolanda naghinumdom   nabudlayan ako makig - upod sa mga tawo nga nagareklamo sang ila mga problema nga daw kagamay man lang kon ikumparar sa amon .  dayon , may mga nagasugid man sa amon nga maayo gid ang sitwasyon sang ila mga bata .  nalipay man ako para sa ila , pero natak - an ako mamati .  nahibaluan namon sang akon bana nga dapat kami magpadayon sa amon kabuhi , pero daw nadulaan na kami sing gana kag pasensia nga makig - istorya sa iban .  problema sa panglawas .  masami nga nagakadulaan sing gana nga magkaon , naganiwang , kag indi makatulog sing maayo ang mga nagalalaw .  nadumduman ni aaron ang natabo sang mga isa ka tuig na nga napatay ang iya amay   indi ako makatulog sing maayo .  may mga oras kada gab - i nga nagabugtaw ako kag nagapensar parte sa pagkapatay ni tatay .  si alejandro nagsiling nga indi sadto mahibaluan kon ano ang iya balatian   makapila ako nga gin - eksamin sang doktor kag nagsiling sia nga wala ako sing sakit .  sa banta ko , bangod yadto sa grabe ko nga kasubo .  sang ulihi , nag - ayo man ang iya ginabatyag .  pero maayo gid kay nagpakonsulta si alejandro sa doktor .  ang grabe nga kasubo makapaluya sang aton immune system , makapalala sang balatian , kag bangdan mismo sang balatian .  nabudlayan maghimo sing importante nga mga ulubrahon .  si ivan nagsiling   sang napatay si eric , kinahanglan namon pahibaluon indi lang ang amon mga paryente kag mga abyan kundi pati na ang iban , pareho sang iya amo kag ang tag - iya sang iya ginaistaran .  madamo man kami sang dapat asikasuhon nga mga dokumento .  dayon , dapat pa namon himuson ang iya mga gamit .  kinahanglan namon magkonsentrar sa paghimo sini , bisan pa ginakapoy na ang amon pensar , lawas , kag emosyon .  pero para sa pila , mas nabudlayan pa gid sila kon kinahanglan na nila himuon ang mga ulubrahon nga ginahimo sadto sang napatay nila nga pinalangga .  amo sini ang naeksperiensiahan ni tiina .  sia nagpaathag   si timo gid pirme ang nagaasikaso sang amon mga transaksion sa bangko kag negosyo .  subong , akon na ini responsibilidad , kag gina - stress na gid ako .  masarangan ko ayhan ini .  ang ginsambit nga emosyonal , mental , kag pisikal nga mga problema nagapakita nga mabudlay atubangon ang kasubo kon mapatyan ang isa .  ang matuod , masakit gid katama ang mapatyan sang pinalangga .  pero ang paghibalo sini makabulig sa nagalalaw nga malampuwasan ang grabe nga kasubo .  dumduma man nga indi tanan sa aton makaeksperiensia sang tanan nga epekto sang grabe nga kasubo .  dugang pa , mahimo man maumpawan ang isa kon mahibaluan niya nga normal lang ang pagbatyag sang grabe nga kasubo kon mapatyan ka .  ang mapaabot mo  ang kasubo amat - amat man lang nga madula .  indi buot silingon nga maumpawan na gid ang isa ukon malipatan na niya ang iya pinalangga .  pero ang kasakit sang paglalaw amat - amat nga magahaganhagan .  mahimo masubuan liwat ang isa kon gulpi lang niya madumduman ang napatay , pareho sa tion sang ila anibersaryo .  pero sa masami , mabalanse na liwat sang mga nasubuan ang ila emosyon kag makapokus na sila sa ila mga ginaobra .  mas mahimo niya ini kon ginabuligan sia sang iya pamilya ukon mga abyan , kag nagapanikasog sia nga malampuwasan ini .  daw ano ka dugay .  para sa iban , nagadugay ini sing binulan .  para sa madamo , mga isa ukon duha ka tuig antes sila maumpawan .  ang iban mas malawig pa .  si alejandro nagsiling   mga tatlo man ka tuig kag naumpawan ako .  mangin mapinasensiahon .  amat - amata lang , ibase ini sa imo masarangan , kag dumduma nga ang kasubo madula man sa ulihi .  gani , may mga butang bala subong nga makapahaganhagan kag amat - amat nga makadula sang imo kasubo .  normal lang ang pagbatyag sang grabe nga kasubo kon mapatyan ka   par . 
bulig sa mga nagalalaw kon nagapangita ka sing giya para maatubang ang kasubo , madamo ka gid sing makita .  mahimo bangod , pareho sa nasambit na , lainlain ang paagi sa pagpangasubo .  ang nakabulig sa isa , mahimo indi makabulig sa iban .  pero , may pila ka giya nga nakabulig gid sa madamo .  pirme ini ginagamit sang eksperto nga mga manuglaygay sa mga ginasubuan , kag makita ini sa dumaan nga libro sang kaalam , ang biblia .  para sa pila ka eksperto , amo ini ang pinakaimportante para malampuwasan ang kasubo .  pero kon kaisa , mahimo gusto mo mag - isahanon .  mahimo ka pa gani mairitar sa mga gusto magbulig sa imo .  normal lang ini .  indi magbatyag nga kinahanglan ka gid makig - upod sa iban , pero indi ka man pirme mag - isahanon .  kay mahimo kinahanglan mo ang ila bulig sa ulihi .  isugid sa ila kon ano ang kinahanglan mo kag indi mo kinahanglan sa sina nga tion .  base sa imo kinahanglan , balanseha ang imo tion sa pagpakig - upod sa iban kag sa pag - isahanon .  prinsipio   ang duha mas maayo sangsa isa .  kay kon matumba ang isa , mapabangon sia sang iya kaupod .  ang balanse nga pagkaon makapahaganhagan sang stress nga bangod sa kasubo .  tinguhai nga magkaon sing sarisari nga prutas , utanon , kag mga pagkaon nga may protina .  mag - inom sing madamo nga tubig kag iban pa nga makapaayo sa imo panglawas .  kon wala ka sing gana , magtimotimo pirme .  mahimo ka man makapamangkot sa imo doktor kon ano nga vitamins ang maayo sa imo .  ang madasig nga paglakat kag iban pa nga ehersisyo makapahaganhagan sang negatibo nga emosyon .  kon nagaehersisyo ka , mapamensaran mo sing maayo ang pagkapatay sang imo pinalangga ukon malipatan mo ini sing makadali .  prinsipio   wala sing tawo nga nagadumot sa iya kaugalingon nga lawas , kundi ginapakaon kag ginapalangga niya ini .  importante gid ang pagtulog , ilabi na sa mga ginasubuan , kay ang kasubo nagadugang sa kakapoy .  limitahi ang ginainom mo nga kape kag makahulubog nga ilimnon , kay indi ka sini pagpatulugon sing maayo .  prinsipio   mas maayo pa ang diutay nga pahuway sangsa tuman nga pagpangabudlay kag paglagas sa hangin .  dumduma nga sarisari ang paagi sa pagpangasubo .  gani kinahanglan mo hibaluon kon ano ang makabulig para sa imo .  madamo ang nagasiling nga naatubang nila ang kasubo bangod ginasugid nila ini sa iban , pero ang iban ginatago lang nila ini .  sarisari ang opinyon sang mga eksperto kon bala ang pagsugid sa iban makabulig para malampuwasan ang kasubo .  kon kinahanglan mo ini isugid sa iban pero nagaalang - alang ka , mahimo makabulig kon amat - amaton mo sugid ang imo ginabatyag sa imo suod nga abyan .  para sa pila , ang paghibi nakabulig sa ila nga maatubang ang kasubo , pero nahimo man ini sang iban bisan wala sila gawa nagahibi .  prinsipio   ang tagipusuon nakahibalo sang kapait nga ginabatyag sini .  ang pila nga nagalalaw nagapahubog ukon nagadroga para maumpawan sila .  makahalalit gid ini .  temporaryo lang ang paumpaw sini kag may malain gid ini nga resulta .  tilawi ang mga paagi nga makapahaganhagan sang imo mga kabalaka , kag indi makahalit sa imo .  prinsipio   tinluan naton ang aton kaugalingon sa tanan nga nagapahigko .  nakita sang madamo nga sa tion sang paglalaw   makabulig sa ila ang paghimo sang pila ka butang para malipatan nila sing makadali ang ila kasubo .  mahimo ka maumpawan sing makadali kon makig - abyan ka ukon makigsuod pa gid sa imo mga abyan , magtuon sing bag - o nga ikasarang , ukon maglingawlingaw .  sa pagligad sang tion , amat - amat nga mangin mas malawig na ang panahon nga malipatan mo ang imo kasubo kag normal lang ini .  prinsipio   may tion para sa tagsa ka butang , .  tion sa paghibi kag tion sa pagkadlaw  tion sa paglalaw kag tion sa pagsaot .  kon posible , ibalik ang imo normal nga rutina .  kon sundon mo ang imo rutina sa pagtulog , pagtrabaho , kag iban pa nga buluhaton , amat - amat nga magabalik sa normal ang imo kabuhi .  kon masako ka sa paghimo sang positibo nga mga butang , magahaganhagan ang kasakit nga imo ginabatyag .  prinsipio   indi niya pirme matalupangdan ang mga kabudlayan sang iya malip - ot nga kabuhi , bangod ginapuno sang matuod nga dios ang iya tagipusuon sing kalipay .  madamo sa mga naghimo sang dalagku nga desisyon pagkatapos mapatay ang ila pinalangga ang naghinulsol .  kon posible , paligara anay ang panahon antes magdesisyon nga magsaylo , mangita sang lain nga trabaho , ukon kon parte sa mga gamit sang imo napatay nga pinalangga .  prinsipio   ang mga plano sang mapisan pat - od nga magamadinalag - on , apang ang tanan nga nagapadasudaso pat - od nga magaimol .  narealisar sang madamo nga nagalalaw nga nakabulig sa ila ang paghimo sang mga butang nga makapahanumdom sa ila sang ila pinalangga nga napatay .  mahimo makapaumpaw sa imo kon magkolekta ka sang mga piktyur ukon maghimo sing dyurnal sang mga hitabo kag istorya nga gusto mo dumdumon .  tagua ang mga butang nga makapahanumdom sa imo sang malipayon ninyo nga pag - updanay kag tan - awa ini sa ulihi , kon handa ka na .  prinsipio   dumduma ang mga adlaw sang una .  mahimo maayo para sa imo kon magbakasyon ka .  kon indi praktikal ang malawig nga bakasyon , mahimo ka man maglingawlingaw sing isa ukon duha ka adlaw , pareho sang pagsaka sa kabukiran , pagkadto sa museo , ukon pagbiyahe .  ang paghimo sing mga butang nga indi bahin sang normal mo nga rutina makapaumpaw sa imo kasubo .  prinsipio   dali kamo , makadto kita sa isa ka baw - ing nga lugar nga kitahanon lang kag magpahuway sing makadali .  dumduma nga ang pagbulig sa iban makapalipay sa imo .  mahimo mo mabuligan ang mga nasubuan man sa pagkapatay sang imo pinalangga , pareho sang mga abyan ukon pamilya nga nagakinahanglan man sang paumpaw .  ang pagbulig kag pagpaumpaw sa iban makahatag sa imo sing kalipay kag katuyuan sa kabuhi nga mahimo kinahanglan mo .  prinsipio   mas malipayon ang nagahatag sangsa nagabaton .  ang kasubo mahimo magpahunahuna sa aton kon ano gid ang importante .  gamita ini nga panahon sa pag - usisa kon paano mo ginagamit ang imo kabuhi .  kon kinahanglanon , bag - uha ang imo mga prioridad .  prinsipio   mas maayo pa nga magkadto sa balay nga namatyan sangsa balay nga may sinalusalo , kay amo ina ang madangatan sang tanan nga tawo , kag dapat ini tandaan sang mga buhi .  ang matuod , indi mo malipatan ang tanan nga kasakit nga imo nabatyagan .  pero , madamo sa napatyan sing hinigugma ang makapamatuod nga ang paghimo sing positibo nga mga tikang , pareho sang ginbinagbinag sa sini nga artikulo , nakabulig para maumpawan sila .  siempre , indi lang amo sini ang makahatag sa imo sing paumpaw .  pero kon himuon mo ang pila sa sini , makita mo nga makapaumpaw gid ini sa imo .  wala nagarekomendar sang isa ka paagi sang pagbulong .  ang duha mas maayo sangsa isa , bangod may maayo nga padya  ang ila pagpangabudlay .  apang ano ang matabo sa isa nga natumba kon wala sing magpabangon sa iya .  ukon  may mas daku nga kaayuhan .  kay wala sing tawo nga nagadumot sa iya kaugalingon nga lawas ,  kundi ginapakaon kag ginapalangga niya ini , subong sang ginahimo sang cristo sa kongregasyon ,  sa literal ,  unod .  mas maayo pa ang diutay nga pahuway  sangsa tuman nga pagpangabudlay  kag paglagas sa hangin .  sa literal ,  isa ka hakop nga pahuway .  sa literal ,  duha ka hakop nga pagpangabudlay .  ang tagipusuon nakahibalo sang kapait nga ginabatyag sini ,  kag wala sing iban nga makahangop sang kalipay sini .  ukon  kapait sang kalag sini .  mga hinigugma , tungod sining ginsaad sa aton , tinluan naton ang aton kaugalingon sa tanan nga nagapahigko sang lawas kag tagipusuon ,  agod mangin mas balaan kita samtang nagakahadlok sa dios .  sa literal ,  unod kag espiritu .  may tion para sa tagsa ka butang , may tion para sa tagsa ka hilikuton sa idalom sang langit       tion sa paghibi kag tion sa pagkadlaw  tion sa paglalaw kag tion sa pagsaot    sa literal ,  pagtumbo  pagluksolukso .  kay indi niya pirme matalupangdan  ang mga kabudlayan sang iya malip - ot nga kabuhi , bangod ginapuno sang matuod nga dios ang iya tagipusuon sing kalipay .  ukon  madumduman .  ang mga plano sang mapisan pat - od nga magamadinalag - on ,  apang ang tanan nga nagapadasudaso pat - od nga magaimol .  ukon  bentaha .  dumduma ang mga adlaw sang una  binagbinaga ninyo ang mga tuig sang nagligad nga mga kaliwatan .  pamangkuta ninyo ang inyo amay , kag isugid niya ini sa inyo  pamangkuta ninyo ang mga gulang , kag ihambal nila ini sa inyo .  nagsiling sia sa ila   dali kamo , makadto kita sa isa ka baw - ing nga lugar nga kitahanon lang kag magpahuway sing makadali .  bangod madamo ang nagapakadto - pakari sa ila , wala sila sing tion bisan sa pagkaon .  ginpakita ko sa inyo sa tanan nga butang nga paagi sa sini nga pagpangabudlay dapat ninyo buligan ang mga maluya kag dapat ninyo dumdumon ang ginsiling ni ginuong jesus   mas malipayon ang nagahatag sangsa nagabaton .   '        mas maayo pa nga magkadto sa balay nga namatyan sangsa balay nga may sinalusalo , kay amo ina ang madangatan sang tanan nga tawo , kag dapat ini tandaan sang mga buhi . 
bulig sa mga nagalalaw sining karon lang , madamo ang nagatuon parte sa kasakit nga resulta sang kamatayon sang pinalangga .  pero sa nabinagbinag na , ang pinakamaayo nga giya masami nga nagahisanto sa madugay na nga laygay sang biblia .  ginapakita sini nga wala gid nagalubad ang giya sang biblia .  pero indi lang masaligan nga giya ang makita sa biblia .  may mga impormasyon nga diri lang makita , kag makapaumpaw gid sa mga nagalalaw .  ang ila  panghunahuna madula .  base sa sini , ginpaanggid sang biblia ang kamatayon sa mahamuok nga pagtulog .  ang pagsugid naton sang aton ginabatyag sa dios paagi sa pangamuyo indi lang makapaumpaw ukon nagahatag sing kalinong sa hunahuna .  nagapasuod ini sa aton relasyon sa aton manunuga , nga mahimo maggamit sang iya gahom para paumpawan kita .  ang paglaum sa isa ka maayo nga palaabuton imadyina ang palaabuton nga ang mga ara sa lulubngan mabuhi liwat diri sa duta .  pirme ini ginasambit sa biblia .  ginasugid sang biblia kon ano ang mangin sitwasyon sang duta .  ini nagasiling   pahiran  sang dios  ang tagsa ka luha sa  aton  mga mata , kag wala na sing kamatayon , ukon paglalaw ukon paghibi ukon kasakit pa .  madamo sa nagapati kay jehova , ang dios sa biblia , ang napabakod gid sa pag - atubang sang kasubo bangod sa paglaum nga makita liwat ang ila napatay nga mga pinalangga .  ginapamensar ko ini kon masubuan ako , gani , nalampuwasan ko ang pinakamalain nga natabo sa akon .  si tiina , nga ginsambit sa nauna nga mga artikulo , nagsiling   halin sang adlaw nga napatay si timo , nabatyagan ko gid ang bulig sang dios .  nabatyagan ko gid ang pagbulig ni jehova sa sining mabudlay nga sitwasyon .  kag ang promisa sa biblia nga pagkabanhaw , nangin matuod gid sa akon .  nakapabakod ini sa akon nga magpadayon asta nga makit - anay kami liwat ni timo .  amo man sini ang pagpati sang minilyon nga kumbinsido gid nga masaligan ang biblia .  bisan pa sa pamatyag mo daw indi ini mapatihan ukon damgo lamang , mas maayo gid kon usisaon mo mismo ang mga pamatuod nga masaligan ang mga laygay kag mga promisa sini .  makita mo gid nga ang biblia amo ang pinakamaayo nga bulig sa mga nagalalaw .  tan - awa ang mga video parte sa sini sa amon website sa jw .  org hil nagpromisa ang biblia nga sa palaabuton abiabihon naton ang aton mga pinalangga nga napatay ano ang kahimtangan sang mga patay .  ano ang nagakatabo kon mapatay kita .  ang maathag nga sabat sang biblia makapaumpaw gid kag masaligan buksi ang library   video   gusto mo bala sang maayong balita .  madamo na gid sang malain nga balita , gani sa diin ka makakita sang maayo nga balita .  buksi ang panudlo sang biblia   kalinong kag kalipay   par .  kay ang mga buhi nakahibalo  nga mapatay sila , apang ang mga patay wala gid sing nahibaluan , kag wala na sila sing padya  bangod nalipatan na sila .  ukon  may hinalung - ong .  ukon  suhol .  ang iya espiritu  nagagua , nagabalik sia sa duta  sa sina mismo nga adlaw ang iya panghunahuna madula .  ukon  ginhawa .  pagkatapos nagsiling pa gid sia sa ila   si lazaro nga aton abyan nagakatulog , apang kadtuan ko sia agod pukawon .  ang mga mata ni jehova nagatulok sa mga matarong , kag ang iya mga dulunggan nagapamati sa ila pagpangayo sing bulig .  kag nabatian ko ang mabaskog nga tingog halin sa trono nga nagasiling   yari karon .  ang tolda sang dios yara sa mga tawo , kag magaistar sia kaupod nila , kag sila mangin iya katawhan .  kag ang dios mismo mangin kaupod nila .  ang mga butang sang una nagtaliwan na . 
bulig sa mga nagalalaw  ang kasubo bangod sa kamatayon daw ano bala kasubo ang paglalaw .  ngaa kinahanglan sing paumpaw ang nagalalaw .  ang epekto sang kasubo ginabinagbinag sa sini nga artikulo ang sala nga pagpati parte sa paglalaw , kag ang pirme nga reaksion sang mga namatyan .  kon nagalalaw ka , dumduma nga ang pagbag - obag - o sang imo emosyon normal lang .  pag - atubang sa kasubo kon ano ang mahimo mo ano ang praktikal nga mga tikang nga makapaumpaw sa imo kasubo .  ini nga artikulo nagahatag sing mga panugda nga nakabulig sa iban kag nabase sa wala nagalubad nga kaalam .  ang pinakamaayo nga bulig sa mga nagalalaw binagbinaga ang ginahalinan sang paumpaw nga ginasaligan sang madamo sa tion sang kasubo , kag hibalua kon paano ini makabulig sa imo . 
