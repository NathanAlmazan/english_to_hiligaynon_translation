ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang donate .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
ginakontrol ka na bala sang imo mga gadyet .  madamo ang nagasiling nga wala , kay para sa ila sila ang nagakontrol sang ila mga gadyet .  pero posible nga wala lang nila natalupangdan nga may indi na gali maayo nga epekto sa ila ang ila mga gadyet . 
ano ang epekto sang mga gadyet sa . 
paagi sa text , email , videoconference , kag social media , makaistoryahanay na ang duha ka tawo bisan pa nagaistar sila sa lainlain nga pungsod .  para sa ila , may benepisyo gid ang paggamit sing gadyet .  pero may mga tawo naman nga amo na lang ini pirme ang paagi nila sa pagpakig - istorya sa ila mga abyan .  galing natalupangdan nga ini nga mga tawo .  nabudlayan na mag - intiende sa ginabatyag sang ila mga abyan .  pirme gina - depress kag nagabatyag nga wala sila sing pulos .  kaugalingon lang nila ang ila ginapensar .  para mainteindihan naton ang ginabatyag sang iban , dapat naton pamensaron sing maayo ang ila ginabatyag .  nagakinahanglan man ini sing tion .  mabudlay ini himuon kon masako kita sa pagbasa kag pag - reply sa mga text kag paggamit sang social media .  kon sobra na kadamo nga message ang imo mabaton , mahimo nga matak - an ka na mag - reply .  kag posible nga indi mo na matalupangdan ang message sang imo abyan nga nagakinahanglan sing bulig .  pamensara ini  kon naga - message ka sa imo mga abyan , paano mo mapakita ang  simpatiya  ukon pag - ulikid sa ila .  suno sa mga researcher , madamo nga tawo ang nasubuan pagkatapos nila tan - aw sang mga piktyur kag sang nagakatabo sa kabuhi sang iban sa social media .  narealisar nila nga gin - usikan lang nila ang ila oras .  dugang pa , kon makita nila ang masadya nga mga piktyur nga gina - post sang iban , mahimo sila magbatyag nga boring ang ila kabuhi ukon wala ini sing pulos .  pamensara ini  kon nagagamit sing social media , ano ang himuon mo para indi mo pag - ikumparar ang imo kaugalingon sa iban .  ang isa ka manunudlo nagsulat nga ang pila niya ka estudyante kaugalingon lang ang ginapensar .  nagapakig - abyan lang sila sa iban kon may makuha sila .  para sa ila , ang ila mga abyan daw cellphone lang nga puede nila gamiton kon kinahanglan nila kag pabay - an lang kon matak - an na sila .  pamensara ini  ang imo bala mga gina - post nagapakita nga indi mo gusto malabawan sang iban ukon kaugalingon mo lang ang imo ginapensar .  kon kabalo ka magkontrol sa paggamit sang imo mga gadyet , makabulig ini para maistorya mo pirme ang imo mga abyan kag mangin mas malapit sa ila .  prinsipio sa biblia   ang gugma wala nagapangita sang kaugalingon nga kaayuhan .  binagbinaga kon diin sa masunod nga mga panugda ang gusto mo himuon , ukon isulat ang imo mismo mga ideya .  istoryaha ang imo mga abyan     indi maggamit sing cellphone   kon nagaistorya sa iban   buhinan ang oras nga ginagamit sa social media   magpamati sing maayo kon nagahambal ang kaistorya   maghatag sing oras sa isa ka abyan nga may problema   par .  may matuod bala ako nga mga abyan nga ginaulikdan ko gid kag nagaulikid man sa akon .  pirme lang bala nagakadisturbo ang amon pag - istoryahanay sang akon abyan bangod sa mga tawag ukon mga text .  ang akon bala gina - post nga mga piktyur kag mga comment sa social media daw nagapakita nga kaugalingon ko lang ang akon ginapensar .  ano ang ginabatyag ko pagkatapos ko gamit sang social media .  ano ang puede ko himuon para indi maubos sang akon mga gadyet ang akon oras kag may tion ako para makakita sang matuod nga mga abyan .  prinsipio sa biblia    pangitaa  ninyo indi lamang ang inyo personal nga kaayuhan , kundi ang iya man sang iban .  para makakita sing matuod nga mga abyan , kinahanglan sing oras kag pagpanikasog .  gani natural lang nga diutay lang ang imo matuod nga abyan .  ang importante , matuod mo sila nga mga abyan .  ginahimo nila ang pinakamaayo para sa imo kag amo ka man sa ila .  emily     sa katapusan , kamo tanan , maghiusa sa hunahuna .  magpakita kamo sang simpatiya , utudnon nga pagpalangga , kaluoy , kag pagkamapainubuson .  ukon  maghilisugot sa hunahuna .  gani , dapat usisaon sang kada isa ang iya kaugalingon nga hinimuan , kag kon makita niya nga maayo ini magkalipay sia , apang indi niya dapat pag - ipaanggid ini sa hinimuan sang iban .  indi kita magpabugal sang aton kaugalingon , nga ginahalinan sang paindisanay kag paghinisaay .  ang gugma mapinasensiahon  kag mainayuhon .  ang gugma indi mahisaon .  indi ini maakigon .  wala ini nagaisip sang kahalitan .  ukon  mainantuson .  ukon  indi ini bastos sing batasan .  samtang ginapangita ninyo indi lamang ang inyo personal nga kaayuhan , kundi ang iya man sang iban . 
ang mga bata subong sagad gid maggamit sing mga gadyet , pero ang ila mga ginikanan nagatuontuon pa lang kag nabudlayan maggamit sini .  pero natalupangdan nga ang mga bata nga pirme lang naga - online kag nagagamit sang ila gadyet .  nangin adik sa mga gadyet .  nangin biktima sang cyberbullying ukon sila mismo ang nagapang - bully .  nakakita sing pornograpiya ukon binastos nga mga piktyur , hungod man nila ini ukon indi .  ang pila sa ginahimo online makaaladik gid , pareho sang mga games .  wala ini natabuan lang .  ang mga app sa aton mga cellphone gindesinyo para indi naton pagbuy - an ang aton mga cellphone ,  siling sang libro nga reclaiming conversation .  makakuarta ang mga advertiser kon magtan - aw kita sing mga pasayod .  gani kon mas malawig kita nga nagagamit sing mga app nga may mga pasayod , mas daku pa gid ang ginakita sang mga advertiser .  pamensara ini  daw naadik na bala ang imo mga bata sa ila mga gadyet .  paano mo sila mabuligan nga magamit sing mas maayo ang ila oras .  may mga tawo nga kon naka - online kadasig maakig , bastos , kag wala sing labot sa ginabatyag sang iban .  bangod sini , labanlaban nga mang - bully sila sa iban .  gusto sang iban nga tawo nga madamo ang maga - follow sa ila , amo nga hungod sila nga nagabinastos kag wala nagarespeto sa iban para makuha ang atension sang mga tawo .  may ara man nga nagalain ang buot kon makita niya nga ang iban naga - party kag wala sia  ' ya ginhagad .  pamatyag niya daw gindaugdaug sia sang iban .  pamensara ini  kon naka - online ang imo kabataan , nagapakita bala sila sang maayo nga pamatasan ukon pagrespeto sa iban .  ano ang ila reaksion kon mabal - an nila nga wala sila ginhagad sang iban .  nainit bala sila kag nagasunggod dayon .  subong , madamo na sing binastos nga talan - awon sa internet , kag mahapos lang ini matan - aw bisan ano oras .  kag bisan pa ma - filter sang mga ginikanan ang ginatan - aw sang ila kabataan sa ila mga gadyet , puede ini gihapon malutsan .  ang sexting amo ang pag - send ukon pag - receive sang binastos nga mga piktyur paagi sa smartphone .  ang mga nagahimo sini mahimo kasuhan sang awtoridad .  halimbawa , depende sa kasuguan sang kada lugar kag sa edad sang mga naga - sexting , puede sila kasuhan sing child pornography .  pamensara ini  paano mo mabuligan ang imo kabataan nga indi magtan - aw sang binastos nga mga piktyur sa internet ukon mag - send sini sa iban .  bisan pa sagad maggamit sing mga gadyet ang kabataan , dapat sila gihapon buligan kon paano ini gamiton sing insakto .  ang libro nga indistractable nagsiling nga delikado gid kon baklan mo ang imo kabataan sing smartphone ukon iban pa nga gadyet , kon wala pa sila matudluan kon paano ini gamiton sing insakto .  daw  pareho lang nga ginpalumpat mo sila sa swimming pool bisan indi sila kabalo maglangoy .  prinsipio sa biblia   hanasa ang bata sa husto nga dalanon  bisan magtigulang na sia indi sia magtalikod sa sini .  binagbinaga kon diin sa masunod nga mga panugda ang gusto mo himuon , ukon isulat ang imo mismo mga ideya .  istoryahan namon sang akon bata kon ano dapat ang iya pamatasan kon naga - online sia   buligan ang akon bata kon ano ang dapat niya himuon kon nagalalain sia kay wala sia ginhagad sang iban   himuon ang akon masarangan para proteksionan ang akon kabataan sa malain nga mga butang sa internet   pirme i - check ang gadyet sang akon bata   magbutang sing limit kon daw ano kalawig niya gamiton ang iya gadyet kada adlaw   indi pagpasugtan ang akon bata nga ihulid niya ang iya gadyet   indi pagpasugtan ang akon bata nga maggamit sing gadyet kon nagakaon   ang mga gadyet na bala ang daw ginapayaya namon sa amon mga bata .  kinahanglan bala sang amon bata sing gadyet nga maka - connect sa internet .  kon huo , ngaa .  makasarang bala kami sa pagbakal sing gadyet nga maka - connect sa internet para sa amon bata .  makontrol na bala sang amon bata ang iya kaugalingon .  honest bala ang amon bata .  ginaako bala niya ukon ginatadlong ang iya mga sala .  ano nga mga pagsulundan ang amon himuon .  paano namon mabuligan ang amon bata nga maghimo sing iban nga ulubrahon imbes nga puro gadyet lang ang iya kutihon .  prinsipio sa biblia   ang mga ikasarang sa paghangop sang hamtong nga mga tawo nahanas nga makilala ang maayo kag malain .  ngaa gusto sang imo kabataan nga may cellphone sila .  paano nila ginagamit ang imo cellphone .  ano nga mga website ang ila ginabuksan .  ano nga mga games ang ila ginahampang .  daw ano kadugay nila ini ginagamit .  tan - awa anay kon responsable na ang imo mga bata kag makapugong na sa ila kaugalingon antes mo sila baklan sing gadyet .  sa literal ,  nagabakal sang gintalana nga tion .  isikway ninyo ang tanan nga sahi sang dumot , kaakig , kasingkal , sininggitanay , masakit nga hambal , kag ang tanan nga kalainan .  ang seksuwal nga imoralidad  kag ang tanan nga sahi sang kahigkuan ukon kakagod indi gid paghinambitan sa tunga ninyo , kay indi ini nagakaigo sa mga tawo nga balaan .  sa griego , por nei a .  tan - awa ang glossary .  hanasa ang bata  sa husto nga dalanon  bisan magtigulang na sia indi sia magtalikod sa sini .  ukon  pamatan - on .  apang ang matig - a nga pagkaon para sa hamtong nga mga tawo , nga paagi sa paggamit sang ila mga ikasarang sa paghangop  nahanas ini nga makilala ang maayo kag malain .  ukon  ikasarang sa paghantop . 
ang gadyet makabulig para mangin mabakod ang relasyon sang mag - asawa kon gamiton nila ini sing maayo .  halimbawa , makabulig ini sa ila nga makakontakanay sa bilog nga adlaw .  pero indi insakto ang paggamit sang iban nga mag - asawa sa ila mga gadyet .  bangod sini .  wala na sila sing tion sa isa kag isa .  ginadala nila ang ila trabaho sa ila balay bisan indi man kinahanglanon .  ginadudahan nila ang isa kag isa kag nagaluib pa gani .  ang isa ka bana nga si michael , nagsiling   kon kaisa , bisan pa updanay kami sang akon asawa , pamatyag ko daw wala lang sia kay busy sia sa iya cellphone kag wala niya ako ginasapak .  kag nagasiling sia   subong pa lang  ' ko gani kauyat sang akon cellphone .   '   ang isa ka bana nga si jonathan nagsiling nga kon amo sina ang sitwasyon ,  bisan pa updanay ang mag - asawa , daw pareho lang gihapon nga layuay sila .  pamensara ini  pirme ka bala may ginatawgan ukon gina - text bisan pa ginaistorya ka sang imo asawa ukon bana .  may mga tawo nga ang ila obra nagakinahanglan nga makontak sila bisan ano oras .  bisan pa indi amo sini ang obra sang pila ka tawo , ginadala gihapon nila ang ila obra sa ila balay .  ginasabat ko gihapon ang mga tawag ukon mga text halin sa akon obra bisan pa ara na ako sa balay kag oras ko na  ' na tani para sa akon asawa ,  siling sang isa ka bana nga si lee .  ang isa ka asawa nga si joy nagsiling   naga - work from home ako , gani unay gid pirme ang obra , amo nga bisan pa indi na oras sang akon obra nagatrabaho ako gihapon .  pamensara ini  kon ginaistorya ka sang imo bana ukon asawa , ginapamatian mo bala sing maayo ang iya mga ginahambal .  suno sa isa ka surbe , madamo nga mag - asawa ang nagainaway bangod nagaduda sila sa ginahimo sang ila bana ukon asawa sa social media .  dies porsiento sang mga ginsurbe ang nagsiling nga may gin - post sila online nga wala kabalo ang ila bana ukon asawa .  madamo nga tawo ang nagapati nga kon indi maayo ang paggamit sang social media , mahimo ini mangin rason nga mag - inaway ang mag - asawa kag magluib pa gani .  amo nga indi katingalahan nga ang mga abogado nagsiling nga ang isa sa panguna nga rason sa pagbulagay amo ang social media .  pamensara ini  may ginaistorya ka bala nga opposite sex kag ginatago mo ini sa imo bana ukon asawa .  ang isa ka tawo nga wala nagakaon , sa ulihi magamasakit gid .  sing kaanggid , kon wala ginahatagan sing oras sang isa ka tawo ang iya bana ukon asawa , sa ulihi maguba man ang ila pag - asawahay .  prinsipio sa biblia    pat - ura  ninyo ang mas importante nga mga butang .  binagbinaga kon diin sa masunod nga mga panugda ang gusto mo himuon , ukon isulat ang imo mismo mga ideya kon ano ang inyo himuon para indi masablagan sang inyo mga gadyet ang inyo pag - asawahay .  dayon , istoryahi ninyo nga mag - asawa ang inyo mga sabat .  paano mo magamit ang mga gadyet para mapabakod mo ang inyo pag - asawahay .  pirme bala ginaagaw sang inyo mga gadyet ang tion nga makaupdanay na tani kamo nga duha .  ano pa ang puede ninyo mahimo para mabag - o ini .  nabudlayan ka bala nga ibilin ang imo obra sa ulubrahan .  amo man bala sina ang pamatyag sang imo bana ukon asawa .  paano mo mapakita nga naintiendihan mo ang ginahatag nga oras kag atension sang imo bana ukon asawa sa imo .  prinsipio sa biblia   ang tagsatagsa indi dapat maghunahuna sang iya kaugalingon nga kaayuhan , kundi sang kaayuhan sang iban .  bangod naga - work from home ako , nag - set gid ako sing oras kon san - o ako mauntat sa akon obra .  gina - off ko ang notification sang akon email para indi ako madisturbo sang akon obra .  pero magamit ko gihapon ang akon cellphone sa iban nga butang , pareho abi sa pagtan - aw sang oras .  jason upod sa iya asawa nga si alexandra     gani , ang kada isa sa inyo dapat maghigugma sang iya asawa kaangay sang paghigugma niya sang iya kaugalingon .  subong man , ang asawa dapat may tudok nga pagtahod sa iya bana .  gani , talupangda ninyo kon paano kamo nagapamati , kay ang may paghangop makabaton sing dugang nga paghangop , apang ang wala sing paghangop , bisan ang ginahunahuna niya nga yara sa iya kuhaon .  labaw sa tanan nga dapat mo bantayan , bantayi ang imo tagipusuon , kay nagahalin sa sini ang mga tuburan sang kabuhi .  sing kaanggid , ang mga bana dapat maghigugma sang ila asawa kaangay sang ila kaugalingon nga lawas .  agod mapat - od ninyo ang mas importante nga mga butang , agod kamo mangin wala sing kasawayan kag indi makapasandad sa iban tubtob sa adlaw sang cristo       ang tagsatagsa indi dapat maghunahuna sang iya kaugalingon nga kaayuhan , kundi sang kaayuhan sang iban . 
ang mga tawo kinahanglan magtuon para sa ila eskwelahan , sa ila obra , ukon sa iban pa nga rason .  daku gid ang mabulig sang mga gadyet .  kay subong , paagi sa mga gadyet puede mo na matun - an ang madamo nga impormasyon bisan ara ka lang sa imo balay .  pero , ang kalabanan sa mga tawo nga sobrasobra ang paggamit sang ila gadyet .  nabudlayan magkonsentrar samtang nagabasa .  indi makapokus sa ila ginaobra .  madasig maboringan kon nagaisahanon sila .  ang mga tawo nga pirme nagagamit sang mga gadyet natak - an kon kaisa magbasa sang bilog nga artikulo .  gani , ginapadalian lang nila ang pagbasa .  indi man malain ina nga paagi sang pagbasa kon kinahanglan mo lang makita ang sabat sa isa ka pamangkot .  pero indi gid ini makabulig kon gusto mo gid maintiendihan sing maayo ang isa ka topiko .  pamensara ini  anad ka bala magbasa sing malawig .  ngaa makabulig ini sa imo nga makatuon .  abi sang iban nga tawo , makabulig sa ila ang mga gadyet para madungan nila ang ila mga ginahimo .  halimbawa , naga - text sila samtang nagatuon .  pero indi gid nila mahimo ang ila pinakamaayo kon ginadungan nila ang duha ka ulubrahon , ilabi na kon ini nga mga ulubrahon dapat pokusan gid sing maayo .  para makapokus ka , kinahanglan mo disiplinahon ang imo kaugalingon , kag may maayo gid ini nga resulta .  malikawan mo nga magsala kag ma - stress ,  siling sang tin - edyer nga si grace .  natun - an ko nga mas maayo gid kon magpokus anay sa isa ka ulubrahon , sangsa dunganon ini .  pamensara ini  indi mo bala maintiendihan kag madumduman ang imo ginatun - an bangod kay samtang nagatuon ka may iban ka nga ginahimo sa imo gadyet .  ang iban nga tawo nagalalain gid kon nagaisahanon sila , gani nagagamit sila sing gadyet para malingaw sila .  pero , para makatuon kinahanglan gid sang mga tawo nga mag - isahanon para makapamensar sing maayo .  dapat ini himuon indi lang sang mga pamatan - on , kundi bisan sang mga adulto .  pamensara ini  ginagamit mo bala sing maayo ang tion nga nagaisahanon ka para makapamensar ka sing maayo .  paano mo magamit ang imo mga gadyet para mapauswag ang imo ikasarang nga makatuon .  indi ka bala makapokus sing maayo kag makatuon bangod sa imo mga gadyet .  ano ang mahimo mo para malikawan ini .  prinsipio sa biblia   tipigi ang praktikal nga kaalam kag ang ikasarang sa paghunahuna sing maayo .  kon nagabasa ako sa akon gadyet , nabudlayan bala ako magpokus kon tama ini kalawig .  kon huo , ano sa masami ang rason kon ngaa indi ako makapokus .  ano ang puede ko himuon para mabuhinan ang isturbo samtang nagabasa ako .  tip  sa umpisa magbasa anay sing lip - ot lang , kag amat - amat ini nga palawiga .  basaha ini sing matunog kag sing lagday , para makapokus ka .  ano ang himuon ko para may tion ako nga mapamensaran sing maayo ang akon ginbasa .  tip  antes ka matapos sa imo pagtuon , magpain sing pulo ka minutos para rebyuhon ang imo mga natun - an .  sa ano nga mga sitwasyon nga mahimo masulay ako nga dunganon ang duha ka ulubrahon .  ano ang puede ko himuon para makapokus ako sa isa lang ka ulubrahon .  tip  kon nagatuon ka , kuhaa ang mga butang nga makadisturbo sa imo para makapokus ka sa imo ginatun - an .  prinsipio sa biblia   magkuha ka sing kaalam kag paghangop .  ang tagipusuon sang tawo nga may paghangop nagatigayon sing ihibalo , kag ang dulunggan sang maalamon nga mga tawo nagapangita sing ihibalo .  ang kaalam yara lang sa atubangan sang tawo nga may paghangop , apang ang mga mata sang buangbuang nagalagaw bisan diin .  hunahunaa sing maayo  ini nga mga butang  mag - ukod sa sini , agod ang imo pag - uswag makita sang tanan nga tawo .  ukon  pamalandungi .  anak ko , indi pag - ibulag ang imo panulok sa ila .  tipigi ang praktikal nga kaalam kag ang ikasarang sa paghunahuna sing maayo   mahimo gid nga nagapatuhoy sa mga kinaiya ni jehova nga ginsambit sa nauna nga mga bersikulo .  magkuha ka sing kaalam kag paghangop .  indi pagkalimti ang akon ginasiling , kag indi ini pag - isikway . 
ano nga topiko ang gusto mo basahon .  tan - awa ang artikulo nga  paano gamiton sing nagakaigo ang teknolohiya .  tan - awa ang artikulo nga  tudlui ang imo kabataan nga mangin maalamon sa paggamit sang smartphone .  tan - awa ang serye sang mga artikulo nga  ano ang matabo sa palaabuton .  ang biblia makabulig sa imo kag sa imo pamilya para mangin malipayon kamo subong kag may matahom nga paglaum sa palaabuton .  makita man sa jw .  org  online bible study lessons .  wala ini sing bayad ukon registration . 
posible nga wala natalupangdan sang mga tawo nga may indi na gali maayo nga epekto sa ila ang ila mga gadyet .  imo relasyon sa imo mga abyan .  imo kabataan .  inyo pag - asawahay .  imo ikasarang sa pagpamensar . 
bulig para sa pamilya   pag - asawahay ang paggamit sang teknolohiya mahimo makapabakod ukon makapaluya sang inyo pag - asawahay .  ano ang epekto sini sa inyo pag - asawahay .  ang dapat mo mahibaluan ang puede mo himuon ang ginasiling sang iban nga mag - asawa giya kon ano ang istoryahan   ang maalamon nga paggamit sang teknolohiya makabulig sa pag - asawahay .  halimbawa , ginagamit ini sang pila ka mag - asawa para makakomunikar sa isa kag isa kon indi sila updanay sa sina nga adlaw .  ang simple nga text nga  i love you '  ukon  nahidlaw  ' ko sa imo '  makapasuod gid sa inyo .  ang indi maalamon nga paggamit sang teknolohiya makapaluya sang inyo pag - asawahay .  halimbawa , ang pila ka tawo pirme na lang nagagamit sang ila gadyet , amo nga halos wala na sila sing tion para sa ila asawa ukon bana kag indi na nila ini mahatagan sing atension .  may mga tion nga gusto gid tani mag - istorya sang akon bana sa akon , pero masako ako sa akon cellphone .  ang pila nagasiling nga puede man gihapon nila maistorya sing maayo ang ila asawa ukon bana bisan pa nagagamit sila sang ila gadyet .  suno sa sociologist nga si sherry turkle , sala ang pagpati nga puede madungan ang madamo nga obra .  bisan pa nagadayaw ang iban nga madungan mo ang imo mga obra , indi ini maayo .  nagsiling sia nga ang matuod ,  kon dunganon naton ang aton mga ulubrahon , mas nagapigaw ang kalidad sang aton trabaho .  kanami gid kon makaistoryahanay kami sang akon bana , pero indi namon ini mahimo kon may iban pa sia nga ginaobra .  daw ginapabatyag niya sa akon nga malipayon na sia bisan gadyet lang ang upod niya .  ang punto  ang paggamit mo sang teknolohiya mahimo makabulig ukon makahalit sa inyo pag - asawahay .  unaha ang pinakaimportante .  ang biblia nagasiling    pat - ura  ninyo ang mas importante nga mga butang .  pamangkuta ang imo kaugalingon ,  wala na bala kami sing tion sa isa kag isa sang akon bana ukon asawa kag indi na bala namon mahatagan sing atension ang kada isa kay ara na lang ini tanan sa amon mga gadyet .   '   kasubo gid lantawon ang mag - asawa nga magkaupod nga nagakaon sa restawran pero masako sa ila mga gadyet .  indi naton gusto nga maulipon sang teknolohiya kag malipatan ang pinakaimportante sa aton ang aton relasyon sa isa kag isa .  maghimo sing limitasyon .  ang biblia nagasiling   padayon nga bantayi sing maayo nga ang inyo paglakat indi kaangay sang indi maalam kundi sang maalam nga mga tawo , nga nagagamit sing maayo sang inyo tion .  pamangkuta ang imo kaugalingon ,  puede bala nga mag - iskedyul lang ako kon san - o ko basahon ang indi importante nga mga message , imbes nga basahon lang dayon ang tanan nga nagaabot nga message .   '   nakita ko nga mas maayo nga i - silent ko ang akon cellphone kag sabton lang ang mga message kon may tion na ako .  talagsa man lang ang emergency nga mga tawag , text , ukon e - mail nga dapat gid dayon sabton .  kon posible , indi pagdal - a sa inyo balay ang imo obra .  ang biblia nagasiling   may tion para sa tagsa ka butang .  pamangkuta ang imo kaugalingon   nagakaisturbo bala ang akon pamilya bangod nagaobra gihapon ako sa balay paagi sa akon cellphone .  kon huo , ano ang epekto sini sa amon pag - asawahay .  ano ang masiling sang akon bana ukon asawa .   '   bangod sa teknolohiya , makaobra kita bisan diin kag bisan ano oras .  gani ginalikawan ko gid nga magsige tan - aw sa akon cellphone kag magtrabaho kon kaupod ko ang akon asawa .  istoryahi ninyo nga mag - asawa ang parte sa paggamit sang teknolohiya .  ang biblia nagasiling   ang tagsatagsa indi dapat maghunahuna sang iya kaugalingon nga kaayuhan , kundi sang kaayuhan sang iban .  istoryahi ninyo nga mag - asawa kon paano ang kada isa sa inyo nagagamit sang teknolohiya kag kon ano nga mga pagbag - o , kon may ara , ang dapat ninyo himuon .  puede ninyo gamiton ang giya kon ano ang istoryahan sa sini nga artikulo .  prangka gid kami sang akon bana sa isa kag isa , kag ginapatalupangod gid namon kon ang isa sobra na sa paggamit sang cellphone ukon tablet .  kabalo kami nga mahimo ini mangin problema , gani ginabinagbinag gid namon ang pagtamod sang kada isa .  ang punto  siguraduha nga makontrol mo ang paggamit sang teknolohiya , imbes nga ang teknolohiya ang magkontrol sa imo .  kon gab - i , maistoryahan ninyo nga mag - asawa kon ano ang natabo sa inyo sa sina nga adlaw , pero indi ninyo ina mahimo kon puro na lang cellphone ang inyo ginaatubang .  kadamo sang mga butang nga dapat asikasuhon .  gani indi naton dapat pag - uyangan ang tion sa paggamit sing gadyet nga para kuntani sa aton bana ukon asawa .  si trista , upod sa iya bana nga si georgel .  dapat ihatag mo gid ang imo atension sa imo bana ukon asawa .  pirme gid na  ' ya may text , e - mail , ukon bag - o nga balita .  pero sa masami , makahulat ini .  wala ka gani naga - text samtang nagadrayb kay kabalo ka nga makahalit ini , ti ngaa magamit ka sing gadyet sa paagi nga makahalit sa inyo pag - asawahay .  si jonathan , upod sa iya asawa nga si katelyn .  una , ang kada isa sa inyo mahimo magbinagbinag sang masunod nga mga pamangkot .  dayon , istoryahi ninyo ang inyo mga sabat .  sa ano nga paagi , kon may ara , nakabulig sa inyo relasyon nga mag - asawa ang paggamit mo sang teknolohiya .  sa banta mo , ang paggamit bala sang imo asawa ukon bana sang teknolohiya nagahatag sing problema sa inyo pag - asawahay .  kon huo , paano .  sa banta mo , masiling ayhan ang imo asawa ukon bana nga ang paggamit mo sing teknolohiya nagahatag sing problema sa inyo pag - asawahay .  kon huo , paano .  kinahanglan gid bala nga pirme ka makabaton kag maka - reply sa mga message .  kon huo , paano mo masigurado nga indi ini makahalit sa inyo pag - asawahay .  ano nga mga pagbag - o , kon may ara , ang dapat mo himuon ukon sang imo asawa ukon bana parte sa paggamit sang teknolohiya .  unaha ang pinakaimportante .  indi pagkalimti kon ano ang pinakaimportante ang inyo pag - asawahay .  maghimo sing limitasyon .  puede ka bala makaiskedyul kon san - o mo basahon ang mga message imbes nga basahon ini dayon pagkabaton mo .  kon posible , indi pagdal - a sa inyo balay ang imo obra .  indi man buot silingon nga kon available ka sa tanan nga tion , puede ka na makontak bisan ano nga oras .  istoryahi ninyo nga mag - asawa ang parte sa paggamit sang teknolohiya .  ano ang epekto sang paggamit ninyo sang teknolohiya sa inyo pag - asawahay .  ano nga mga pagbag - o , kon may ara , ang dapat ninyo himuon .  sa literal ,  nagabakal sang gintalana nga tion .  paano mo tudluan ang imo kabataan nga mangin maalamon sa paggamit sang smartphone .  halimbawa , daw ano kadugay sila nga maggamit sini sa isa ka adlaw .  ang dapat mo mahibaluan ang puede mo himuon  ang mahigugmaon nga ginikanan nagahimo sing mga pagsulundan   mahimo mabutang sa katalagman ang nagagamit sang smartphone .  nga paagi sa smartphone makita sang imo bata ang bisan ano nga ara sa internet , maayo man ini ukon malain .  nagakalipat kita nga kon may smartphone ang aton bata , posible sila mabiktima sang malain nga mga tawo kag mga ideya .  dapat tudluan ang kabataan .  ang mga kabataan subong sagad gid maggamit sang teknolohiya samtang ang mga adulto nagatuon pa lang .  pero indi buot silingon sini nga wala na gid sing nahibaluan ang mga ginikanan kag indi buot silingon nga mas maalamon na gid ang mga bata kon parte sa paggamit sang smartphone .  ibutang ta nga mas sagad ang imo kabataan sa paggamit sang smartphone , pero indi buot silingon nga magamit na nila ini sing maalamon .  bisan daw ano kasagad sang mga bata sa teknolohiya , kinahanglan gihapon nila ang panuytoy sang ginikanan para mangin responsable sila sa paggamit sini .  kon ginhatagan mo sang smartphone ang imo bata pero wala mo sia gintudluan kon paano ini gamiton , daw pareho lang nga ginhatagan mo sia sing yabi sang salakyan , ginpapungko sia sa driver ' s seat , ginpaandar mo ang makina , kag ginsilingan sia nga  halong ka ha '  nga wala mo sia anay gintudluan magdrayb .  tun - i ang mga feature sang smartphone sang imo bata .  mangin pamilyar sa mga tools nga makabulig sa imo bata nga gamiton sing responsable ang iya smartphone .  halimbawa  may mga parental control bala ang smartphone nga puede mag - set sang mga limit sa paggamit sini .  kabalo ka bala nga ang mga phone setting nga naga - block sang indi nagakaigo nga mga materyal indi siento porsiento nga masaligan kag puede gihapon malutsan .  kon mas madamo ka sing nabal - an parte sa smartphone sang imo bata mas mabuligan mo sia nga mangin responsable sa paggamit sini .  prinsipio sa biblia   paagi sa ihibalo ginapabakod sang tawo ang iya gahom .  magbutang sing limit .  maghimo sing mga pagsulundan .  halimbawa  pasugtan mo bala ang imo bata nga maggamit sang smartphone samtang nagakaon ukon maggamit sini samtang nagabisita kamo sa inyo mga paryente ukon mga kakilala .  mapasugot ka bala nga ara sa imo bata ang smartphone sa bilog nga gab - i .  ano nga mga app ang pasugtan mo nga gamiton sang imo bata .  para sa imo , ano kalawig ang sobra nga paggamit .  dapat ka bala magbutang sing time limit kon daw ano kalawig niya gamiton ang iya smartphone kada adlaw .  ipaathag ang imo mga pagsulundan sa imo bata kag mangin desidido nga magdisiplina kon wala niya ini ginasunod .  prinsipio sa biblia   indi ka magpugong sa pagdisiplina sa imo bata .  tseka ang smartphone sang imo bata .  hibalua ang password sang imo bata kag tan - awa ang unod sang iya smartphone kon kinahanglanon , lakip ang iya mga text , app , piktyur , kag mga site nga iya ginabuksan .  ginsilingan namon ang amon bata nga babayi nga mahimo tsekon namon ang iya smartphone bisan ano oras nga gusto namon .  kon may makita kami nga indi amo , dugangan pa gid namon ang limit sa paggamit niya sini .  bilang ginikanan , may kinamatarong ka nga mahibaluan kon paano ginagamit sang imo bata ang iya smartphone .  prinsipio sa biblia   paagi sa iya mga buhat ginapakita sang bata kon bala husto kag matarong ang iya ginahimo .  magtudlo sing maayo nga mga pamatasan .  buligi ang imo bata na gustuhon sini nga himuon kon ano ang maayo .  ngaa importante ini .  kay bisan ano nga bantay sang ginikanan , puede gihapon sila malutsan kon gustuhon gid sang ila kabataan .  gani tudlui ang imo bata nga mangin honest , magpugong sang kaugalingon , mangin responsable sa iya ginahimo , kag sang iban pa maayo nga mga batasan .  ang bata nga nakatuon sining maayo nga mga pamatasan mangin mas maalamon sa paggamit sang iya smartphone .  prinsipio sa biblia   paagi sa paggamit sang ila mga ikasarang sa paghangop nahanas ang hamtong nga mga tawo nga makilala ang maayo kag malain .  daw ginpagamay ini nga kompyuter .  isa ini ka app nga daw simple lang pareho sang calculator , pero puede taguan sang mga piktyur , video , ukon iban pa nga materyal nga indi nila gusto nga makita sang ila ginikanan .  indi naton gusto nga ang aton bata makabati sang mga pamuyayaw kag dinupak nga mga istorya , makakita sang masingki kag binastos nga mga laragway , kag maimpluwensiahan ukon mabiktima sang malain nga mga tawo .  pero amo gid sina ang matabo kon pagustuhan lang sila sa paggamit sang ila smartphone .  ang mahigugmaon nga ginikanan nagahimo sing mga pagsulundan para tudluan kag proteksionan ang ila kabataan , bisan pa indi mahapos ang pagpatuman sini sa tanan nga tion .  melissa , upod sa iya bana nga si wayne .  tun - i ang mga feature sang smartphone sang imo bata .  mangin pamilyar sa mga tools nga nagalimit sa paggamit sang smartphone kag naga - block sang indi maayo nga mga materyal .  magbutang sing limit .  ipaathag ang imo mga pagsulundan sa imo bata kag mangin desidido nga magdisiplina kon wala niya ini ginasunod .  tseka ang smartphone sang imo bata .  hibalua ang password sang imo bata kag tan - awa ang unod sang iya smartphone kon kinahanglanon para mabal - an mo kon sa ano niya ini ginagamit .  magtudlo sing maayo nga mga pamatasan .  buligi ang imo bata na gustuhon sini nga himuon kon ano ang maayo .  ang bata nga nakatuon sining maayo nga mga pamatasan mangin mas maalamon sa paggamit sang iya smartphone .  kon hanuton mo sia ,  indi sia mapatay .  sa literal ,  hanuton mo sia sang bilugon .  ukon  bata nga lalaki .  ukon  ikasarang sa paghantop . 
