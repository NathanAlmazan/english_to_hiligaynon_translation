madula pa bala ang diskriminasyon .  
diskriminasyon nagabatyag ka man bala sini . 
ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang donate .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
mabatyagan sang kalabanan sa aton kon may diskriminasyon ang iban .  pero mahimo indi naton mabatyagan nga kita mismo may diskriminasyon man .  binagbinaga ang pila ka praktikal nga laygay nga makabulig para madula naton ang diskriminasyon . 
ang diskriminasyon daw pareho sa virus .  ginahalitan sini ang iya mga biktima , kag mahimo indi mabatyagan sang mga tawo nga nagamasakit na gali sila .  ang mga tawo mahimo may diskriminasyon indi lamang sa iban nga lain ang pungsod , rasa , tribo , ukon lenguahe , kundi pati man sa mga tawo nga lain ang relihion , gender , ukon estado sang pangabuhi .  ginahukman naman sang iban ang mga tawo base sa edad , edukasyon , itsura , ukon kasablagan .  pero bisan amo sina ang ila ginahimo , wala sila gihapon nagapati nga may diskriminasyon sila .  posible ayhan nga may diskriminasyon ka man .  mabatyagan sang kalabanan sa aton kon may diskriminasyon ang iban .  pero mahimo indi naton mabatyagan nga kita mismo may diskriminasyon man .  ang matuod , tanan kita may amo sini nga batasan .  kon may negatibo nga pagpati ang mga tawo parte sa isa ka grupo , dayon may makilala sila nga miembro sina nga grupo ,  lain ang ila pagtrato sa sina nga tawo kag wala gid nila narealisar nga amo gali sina ang ila ginahimo ,  siling sang isa ka propesor sang sociology nga si david williams .  halimbawa , sa isa ka pungsod sa balkans , diin nagaistar si jovica , may isa ka gamay nga tribo sang mga tawo .  abi ko sadto , basta halin ka sa sina nga tribo , indi ka maayo nga tawo ,  siling niya .  pero wala ko gid narealisar nga may diskriminasyon gali ako , kay ti , abi ko matuod man ang akon ginapatihan parte sa ila .  madamo nga gobierno ang naghimo sing mga layi para madula ang pagpasulabi sa rasa kag ang iban pa nga porma sang diskriminasyon .  pero nagapadayon gihapon ang diskriminasyon .  bangod ini nga mga layi nagapokus lamang sa mga ginahimo sang isa ka tawo .  pero indi sini makontrol ang iya ginahunahuna kag ginabatyag .  kag sa hunahuna kag sa tagipusuon nagasugod ang diskriminasyon .  kon amo , may paglaum pa bala nga madula ang diskriminasyon .  binagbinagon sa masunod nga artikulo ang lima ka prinsipio nga nakabulig sa madamo nga tawo nga madula ang diskriminasyon sa ila hunahuna kag tagipusuon . 
sa masami , ang diskriminasyon nagasugod sa sala nga impormasyon .  binagbinaga ang masunod nga mga halimbawa    may mga employer nga nagapati nga ang mga babayi indi makasarang sang mabug - at nga mga obra , ukon sang mga obra nga nagakinahanglan sang abilidad ukon kaalam .   , gin - akusahan ang mga judiyo nga naghilo sang mga bubon kag nagpalapta sang mga balatian .  sang naggahom ang mga nazi , ginpasipalahan liwat ang mga judiyo .  gin - akusahan sila nga sila ang rason sang krisis sang ekonomiya sa germany .  bangod sini , ang mga judiyo nangin biktima sang grabe nga diskriminasyon , nga kon kaisa , nagakatabo gihapon subong .  madamo ang nagapati nga ang mga tawo nga may kasablagan pirme nasubuan ukon negatibo .  ang mga tawo nga nagapati sa sining sala nga mga impormasyon mahimo magpangita sang mga halimbawa ukon mga ebidensia para suportahan ang ila diskriminasyon .  kag para sa ila , ang bisan sin - o nga indi mag - ugyon sa ila , ignorante .  ang tawo nga wala sing ihibalo indi maayo .  ano ang buot silingon sini .  kon wala kita kabalo kon ano ang matuod , mangin sala ang aton mga desisyon .  kon patihan naton ang sala nga mga impormasyon , mangin indi husto ang aton pagtan - aw sa mga tawo .  ang iban nagasiling nga ginatudlo sang biblia ang diskriminasyon .  pero ano gid bala ang ginasiling sang biblia .  isa lang ang ginhalinan sang tanan nga tawo   ginhimo  sang dios  halin sa isa ka tawo ang tagsa ka pungsod sang mga tawo .  ang dios wala sing ginapasulabi   ang dios wala sing ginapasulabi , apang sa tagsa ka pungsod , nahamuot sia sa tawo nga nagakahadlok sa iya kag nagahimo sing matarong .  mas importante sa dios ang nasulod nga pagkatawo sang isa kag indi ang iya itsura   ang tawo nagatan - aw sa makita sang mata , apang si jehova nagatan - aw sa tagipusuon .  kon kabalo kita kon ano ang matuod parte sa mga tawo , indi kita magpati dayon sa sala nga impormasyon nga ginasiling sang iban batok sa ila .  kag kon marealisar naton nga sala gali ang aton pagpati parte sa isa ka partikular nga grupo sang mga tawo , posible gid nga sala man ang aton pagpati parte sa iban nga grupo , amo nga tinguhaan na naton nga hibaluon gid anay kon ano ang matuod .  samtang nagadaku si jovica , nga ginsambit sa una nga artikulo , pirme niya mabatian sa mga tawo , sa balita , kag sa mga programa sa tv ang negatibo nga mga report parte sa isa ka tribo .  grabe gid ang akon diskriminasyon kag dumot sa sini nga mga tawo ,  siling niya .  kag abi ko , insakto lang nga amo sina ang akon ginabatyag sa ila .  pero sang nag - entra ako sa army , napilitan ako nga maupod ang mga soldado nga halin sa sini nga tribo .  gani mas nakilala ko kon ano gid sila .  natun - an ko pa gani ang ila lenguahe kag nagapamati na ako sa ila mga kanta .  nanamian na ako mag - upod sa ila kag nagbag - o gid ang akon pagtan - aw sa ila .  pero bal - an ko nga puede magbalik ang akon diskriminasyon .  gani ginalikawan ko ang mga balita nga nagapakalain sang ila tribo .  wala naman ako nagalantaw sang mga pelikula ukon sang comedy nga mga programa diin ginahimo sila nga kaladlawan .  narealisar ko nga mahimo magresulta sa kaakig kag dumot ang diskriminasyon .  dumduma nga indi tanan nga tawo sa isa ka partikular nga grupo palareho sing batasan .  batuna nga mahimo indi kompleto ang impormasyon nga nabal - an mo parte sa iban .  siguraduha nga insakto ang impormasyon kag masaligan ang ginhalinan sini .  ano ang nakabulig sa isa ka arabo kag sa isa ka judiyo nga madula ang ila diskriminasyon .  tan - awa ang video nga san - o mangin madinalag - on ang mainunungon nga gugma batok sa dumot .  pangitaa ini nga video sa jw .  ang tawo  nga wala sing ihibalo indi maayo , kag ang isa nga nagapadasudaso  nagapakasala .  ukon  kalag .  sa literal ,  nagadalidali ang mga tiil .  ginhimo niya halin sa isa ka tawo ang tagsa ka pungsod sang mga tawo , agod mag - istar sa bug - os nga duta .  apang nagsiling si jehova kay samuel   indi ka magtulok sa iya dagway ukon sa iya kataason , kay indi sia ang ginpili ko .  kay ang pagtan - aw sang dios indi pareho sa pagtan - aw sang tawo , bangod ang tawo nagatan - aw sa makita sang mata , apang si jehova nagatan - aw sa tagipusuon . 
kon magpokus kita pirme sa kinalain sang iban sa aton , mahimo kita magbatyag nga may diperensia sila ukon may kasablagan bangod indi sila pareho sa aton .  bilang resulta , mahimo manubo na ang aton pagtan - aw sa ila bangod lain sila .  kon magtubo sa aton ining negatibo nga pagtan - aw sa iban , mabudlayan kita nga magpakita sang empatiya .  kag kon wala kita sang empatiya , nagapakita ini nga may mas daku kita nga problema , kay buot silingon , may ara kita diskriminasyon .  magkasadya upod sa mga tawo nga nagakasadya  maghibi upod sa mga tawo nga nagahibi .  ano ang buot silingon sini .  ini nga prinsipio mapaathag sa tatlo lang ka tinaga magpakita sang empatiya .  ang empatiya amo ang ikasarang nga ibutang ang aton kaugalingon sa lugar sang iban kag batyagon kon ano ang ila ginabatyag .  kon magpakita kita sang empatiya sa isa ka tawo , marealisar naton nga halos pareho man lang gali kita sa iya .  makita naton nga ang iya ginabatyag mahimo pareho man sa aton ginabatyag , kag ang iya reaksion mahimo pareho man sa aton reaksion .  kon may empatiya kita , mangin mas maathag sa aton nga kita tanan , bisan diin man naghalin , isa lang ka pamilya .  kag kon dumdumon naton nga halos pareho man lang gali kita sa iban nga tawo , indi kita magpamensar sing malain parte sa ila .  ang empatiya makabulig man sa aton nga magpakita sing respeto sa iban .  sadto , ginahikayan ni anne - marie , nga taga - senegal , ang grupo sang mga tawo nga ginapatihan nga manubo ang estado sang kabuhi .  ginsugid niya kon paano ang empatiya nakabulig sa iya .  sang nakita ko ang pag - antos sini nga mga tawo , ginpamangkot ko ang akon kaugalingon kon ano ang akon batyagon kon ako ang sa lugar nila .  bangod sini , narealisar ko nga indi ako mas labaw sa sini nga mga tawo .  wala gid ako sing may ginhimo para masiling ko nga mas maayo ako sangsa ila .  maathag nga kon ginapanikasugan naton nga maintiendihan ang mga kabudlayan sang iban , mas tinguhaan naton nga pakitaan sila sing kaayo sangsa pangitaan sing mga sala .  kon negatibo ang imo pagtan - aw parte sa isa ka grupo sang mga tawo , pensara kon sa ano nga mga butang kamo magkapareho .  halimbawa , imadyina ang ila ginabatyag kon may empatiya kita , mangin mas maathag sa aton nga kita tanan isa lang ka pamilya   kon kaupod nila ang ila pamilya sa pagkaon   kon matapos nila ang bilog nga adlaw sang mabudlay nga pagtrabaho   kon kaupod nila ang ila mga abyan   kon nagapamati sila sang ila paborito nga musika dayon , imadyina nga ikaw ang sa lugar nila .  pamangkuta ang imo kaugalingon     ano ang akon reaksion kon ginapabatyag sa akon sang iban nga wala ako sing pulos .   '     ano ang akon batyagon kon ginahukman ako sang iban bisan indi pa nila ako kilala .   '     kon miembro ako sang ila tribo , ano ang gusto ko nga pagtrato sang iban sa akon .   '   abi ko sang una , ang mga apa werdo , may diperensia sa pamensaron , kag tam - an ka sensitibo , gani ginalikawan ko sila .  pero wala ko ginpensar nga ang akon pagtan - aw sa ila diskriminasyon gali , kay wala man ako sing ginahimo para halitan sila .  sang nagpakita ako sang empatiya sa mga apa , nabuligan ako sini nga madula ang akon diskriminasyon sa ila .  halimbawa , abi ko ang mga apa may diperensia sa pamensaron kay kon ginaistorya ko sila , ginatulok lang nila ako .  gani gintinguhaan ko nga imadyinon kon ano ang pamatyag kon indi ko mabatian ang nagaistorya sa akon .  siempre , tulukon ko lang sia .  kag siguro , bisan pa may hearing aid ako , mabasa niya gihapon sa akon guya nga daw nagasiling ini nga  indi ta ka maintiendihan , '  bisan pa nga ang matuod , indi ko sia mabatian .  sang ginbutang ko ang akon kaugalingon sa lugar sang mga apa , nadula ang akon diskriminasyon sa ila .  magkasadya upod sa mga tawo nga nagakasadya  maghibi upod sa mga tawo nga nagahibi . 
ang ego mahimo magresulta sa diskriminasyon .  ang tawo nga mataas ang ego sobrasobra ang pagtan - aw sa iya kaugalingon .  nagapati sia nga mas labaw sia sa iban kag ginahukman niya nga mas manubo ang mga tawo nga indi pareho sa iya .  puede ini matabo sa kay bisan sin - o .  ang encyclop�dia britannica nagsiling   ang kalabanan nga grupo  kultura  nagapati nga ang ila paagi sang pagkabuhi , ang ila pagkaon , pamayo , batasan , pagpati , mga butang nga ginapabaloran nila , kag iban pa , mas maayo sangsa iban nga mga grupo .  paano naton malikawan ining sala nga panghunahuna .  mapainubuson nga kabiga ang iban nga labaw sa inyo .  ano ang buot silingon sini .  para malikawan naton ang sobrasobra nga bugal , kinahanglan naton tun - an nga mangin mapainubuson .  kon mapainubuson kita , batunon naton nga sa pila ka butang , mas maayo ang iban sangsa aton .  wala sang isa ka grupo nga nakapakyaw sang tanan nga maayo nga kinaiya ukon abilidad .  binagbinaga ang halimbawa ni stefan .  nagdaku sia sa isa ka komunista nga pungsod pero natun - an niya nga dulaon ang iya diskriminasyon batok sa mga tawo nga naghalin sa indi - komunista nga mga pungsod .  nagsiling sia   para sa akon , importante nga tamdon mo ang iban nga labaw sangsa imo para madula mo ang diskriminasyon .  wala ko nabal - an ang tanan .  may matun - an ako halin sa iban nga tawo .  mangin honest sa imo pagtan - aw sa imo kaugalingon kag batuna nga kon kaisa nagasala ka .  batuna man nga sa pila ka butang , ang iban mas maayo sangsa imo .  indi pagpensara nga ang tanan nga tawo halin sa isa ka partikular nga grupo may palareho nga negatibo nga mga kinaiya .  imbes nga magpensar sing negatibo parte sa isa ka tawo halin sa isa ka partikular nga grupo , pamangkuta ang imo kaugalingon  batuna nga sa pila ka butang , ang iban mas maayo sangsa imo    ang mga batasan bala nga wala ko nanamian sa sina nga tawo malain gid nga mga batasan ukon indi ko lang masahuan .   '     may nalainan man ayhan sia sa akon .   '     sa ano nga mga butang mas maayo ina nga tawo sangsa akon .   '  kon honest ang imo pagsabat sa sini nga mga pamangkot , mahimo nga madula mo indi lamang ang diskriminasyon kundi makita mo man ang maayo nga mga kinaiya sina nga tawo .  nagdaku ako sa isa ka lugar nga ang mga tawo may isa lang ka rasa kag kultura .  sang nakilala ko pa gid ang akon mga upod sa trabaho kag nangin abyan ko na sila , nakita ko nga ang kapisan sang isa , ang pagkamasaligan , kag ang iya ginabatyag , wala nabase sa kolor sang iya panit , namat - an nga lenguahe , ukon pungsod .  sang ulihi , nangasawa ako sang halin sa iban nga pungsod kag rasa .  kag nalipay gid ako nga matun - an ang parte sa sarisari nga pagkaon kag musika nga bag - o sa akon .  natun - an ko nga tanan kita may maayo kag malain nga mga kinaiya .  sa tuod lang , nangin mas maayo ako nga tawo sugod sang gin - apresyar ko kag ginsunod ang maayo nga kinaiya sang mga tawo nga halin sa iban nga rasa kag kultura .  indi maghimo sang bisan ano bangod sa huyog nga makigbais ukon bangod sa sobra nga pagpaimportante sa kaugalingon , kundi mapainubuson  nga kabiga ang iban nga labaw sa inyo ,  ukon  may mapainubuson nga hunahuna . 
kon likawan naton ang mga tawo nga wala naton nanamian , mahimo magdugang ang aton diskriminasyon sa ila .  kag kon makig - abyan lang kita sa mga tawo nga pareho sa aton , mahimo naton pensaron nga ang aton panghunahuna , balatyagon , kag paggawi amo lang ang insakto .  buksi ninyo sing masangkad ang inyo mga tagipusuon .  ano ang buot silingon sini .  ang aton  tagipusuon  mahimo magpatuhoy sa aton mga balatyagon kag mga nanamian .  kon ang aton nanamian amo lang ang mga tawo nga pareho man sa aton , mangin sirado ukon makitid ang aton tagipusuon .  para malikawan ina nga problema , dapat man kita makig - abyan sa mga tawo nga lain sangsa aton .  samtang ginatinguhaan naton nga mas makilala ang iban , amat - amat man naton nga maintiendihan kon ngaa lain ang ila paagi sa paghimo sang pila ka butang .  kag samtang nagasuod kita sa ila , amat - amat man naton sila nga ginakabig nga pareho sa aton .  mas ginapabaloran na naton sila kag mabatyagan na naton ang ila kalipay kag kasubo .  binagbinaga ang halimbawa ni nazar� .  sang una , may diskriminasyon sia batok sa mga imigrante .  ginpaathag niya kon ano ang nakabulig sa iya para madula ang iya diskriminasyon .  nakig - upod ako sa ila kag nagtrabaho upod sa ila .  may mga nakilala ako nga ang batasan baliskad gid sa ginasiling sang mga tawo parte sa ila .  kon makig - abyan ka sa mga tawo nga lain ang kultura , matun - an mo nga indi sila paghukman base lamang sa ila itsura ukon sa ginasiling sang iban parte sa ila .  palanggaon mo na sila kag pabaloran bilang indibiduwal .  ang iban nga mga tawo may mga bisyo kag mga batasan nga makahalit sa ila kag sa iban .  gani pilia sing maayo ang imo mga abyan .  kon indi ka makig - abyan sa amo sina nga klase sang tawo , indi buot silingon nga may diskriminasyon ka na .  indi mo gusto nga halitan ukon kuhaan sila sang ila mga kinamatarong , pero maalamon nga indi ka makig - abyan sa ila .  mangita sing kahigayunan nga maistorya ang mga tawo nga lain ang pungsod , kultura , ukon lenguahe .  puede mo mahimo ang masunod    pamangkuta sila parte sa ila kaugalingon .  agdaha sila sa pagkaon .  magpamati sa ila mga istorya kag hibalua kon ano ang importante sa ila .  kon tinguhaan mo nga hangpon nga nangin amo sila sina nga tawo bangod sang ila eksperiensia sa kabuhi , mangin positibo ang imo pagtan - aw sa ila kag manamian ka na sa ila .  nagdaku kami sa south africa sang panahon sang apartheid .  ang mga tawo nga sarisari ang rasa indi puede magsimpon sa isa lang ka komunidad .  bangod sini , nagtubo ang diskriminasyon sang mga rasa batok sa isa kag isa .  indi kami mga puti , kag indi namon gusto ang mga puti bangod ginapakanubo kami sang iban sa ila .  sadto , abi namon kami lang ang biktima , gani wala gid namon napensaran nga may diskriminasyon man gali kami .  para mabag - o ini nga pagpati , gintinguhaan namon nga makig - abyan sa mga tawo nga halin sa sarisari nga pungsod .  sang nakig - upod na kami sa mga puti , narealisar namon nga halos pareho man lang gali kami .  halos pareho lang ang amon kahimtangan kag mga kabudlayan sa kabuhi .  may bes pa gani nga ginpaistar namon sa balay ang isa ka puti nga mag - asawa .  nakilala gid namon sila sing maayo .  nangin abyan namon sila kag wala gid kami nagbatyag nga mas labaw sila sa amon .  bilang resulta , nangin positibo ang amon pagtan - aw sa mga puti .  bisan pa indi pareho ang rasa kag pagpati sa pulitika ni johny kag ni gideon , nangin suod sila nga mag - abyan .  tan - awa ang video nga si johny kag si gideon  magkaaway sang una , subong mag - utod na .  pangitaa ini nga video sa jw .  gani nagahambal ako sa inyo nga daw mga anak ko kamo , buksi man ninyo sing masangkad ang inyo mga tagipusuon .  ukon  magpasangkad man kamo .  ang tawo nga nagaupod sa maalamon mangin maalamon man , apang ang tawo nga nagaupod sa mga buangbuang mapahamak . 
indi mahapos dulaon ang diskriminasyon .  pareho sa virus nga mabudlay patyon , kay nagakinahanglan sing tion kag panikasog para madula ini , kinahanglan man sing tion kag panikasog para madula ang diskriminasyon .  ano ang puede mo himuon para madula mo ang diskriminasyon .  isuksok ninyo ang gugma , kay amo ini ang himpit nga higot sang paghiusa .  ano ang buot silingon sini .  ang paghimo sing maayo sa iban nagapasuod sa mga tawo .  kon pakitaan mo sang gugma ang iban , amat - amat man madula ang diskriminasyon nga imo nabatyagan .  kag kon puno na sang gugma ang imo tagipusuon , wala na ini sing lugar para sa kaakig ukon dumot .  magpamensar sing mga paagi kon paano mo mapakita ang gugma sa isa ka partikular nga grupo sang mga tawo nga wala mo nanamian .  mahimo mo ini bisan sa simple lang nga mga butang .  tilawi nga himua ang isa ukon ang pila sa masunod  ang pagpakita sang gugma bisan sa simple nga paagi makabulig para amat - amat mo nga madula ang diskriminasyon   ipakita ang maayo nga pamatasan sa mga tawo nga halin sa sina nga grupo paagi sa pagbukas sang puertahan ukon paghatag sang imo pulungkuan sa ila kon naga - commute ka .  tinguhai nga maistorya sila bisan makadali lang bisan pa indi sila sagad maghambal sang imo lenguahe .  mangin pasensioso kon indi mo maintiendihan ang iya mga ginahimo .  magpakita sang simpatiya kon mag - istorya sila parte sa ila mga problema .  sadto , may diskriminasyon ako batok sa mga imigrante kay may nakasugid sa akon nga madamo nga imigrante ang nagabutig sa gobierno para makabaton sing kuarta ukon bulig , kag ang kalabanan kuno sa ila mga kriminal .  gani indi ko gid sila gusto .  pero wala gid ako nagpensar nga ang akon ginabatyag diskriminasyon gali , kay amo man sina ang pagtan - aw sang kalabanan nga tawo sa mga imigrante .  pero sang ulihi narealisar ko nga diskriminasyon gali ang akon negatibo nga pagtan - aw sa mga imigrante .  nabuligan ako sang praktikal nga kaalam halin sa biblia nga pirme magpakita sang gugma sa ila .  subong , wala ko na sila ginalikawan .  ginabugno kag ginaistorya ko na sila kag ginatinguhaan ko na nga kilalahon ang kada isa sa ila .  mamag - an na ang buot ko sa ila kag komportable na ako nga makaupod sila .  nag - entra si rafika sa isa ka grupo nga nagapakigbato para dulaon ang inhustisya .  pero sang nakatambong sia sa isa ka kombension sang mga saksi ni jehova , nakita niya ang paghiusa nga madugay na niya ginapangita .  tan - awa ang video nga rafika morris  gusto ko dulaon ang inhustisya .  pangitaa ini nga video sa jw .  apang dugang pa sa sining tanan , isuksok ninyo ang gugma , kay amo ini ang himpit nga higot sang paghiusa . 
ginsunod sang minilyon ka tawo ang mga prinsipio nga ginbinagbinag sang nagligad nga mga artikulo .  napamatud - an nila nga nakabulig gid ini sa ila panikasog nga madula ang ila diskriminasyon .  pero ang matuod , indi naton madula sing bug - os ang diskriminasyon kon kita lang .  buot bala silingon indi na gid ini masarangan dulaon .  halin sang una , wala gid sang gobierno sang tawo nga nakadula sang diskriminasyon .  pero buot silingon bala nga wala gid sang gobierno nga makasarang sa pagdula sini .  pahulagon ang mga tawo nga bag - uhon ang ila ginahunahuna kag ginabatyag parte sa iban .  dulaon ang epekto sang diskriminasyon sa mga nabiktima sini , nga amo ang rason kon ngaa may diskriminasyon man sila sa iban .  may masaligan nga mga lider nga patas ang pagtan - aw sa ila mga sakop .  magapahiusa sa mga tawo sa tanan nga pungsod .  ginapasalig kita sang biblia nga ang dios may ginhimo nga amo sini nga klase sang gobierno .  ginatawag ini nga  ginharian sang dios .  binagbinaga ang plataporma sini nga gobierno .  ang mga pumuluyo sini  magatuon  sang pagkamatarong .  ang resulta sang matuod nga pagkamatarong paghidait , kag wala sing katapusan nga kalinong kag kalig - unan .  ano ang buot silingon sini .  tudluan sang ginharian sang dios ang mga tawo kon ano ang insakto .  kon matun - an sang mga tawo kon ano ang insakto kag kon ano ang sala ang kinalain sang hustisya sa inhustisya magabag - o ang ila pagtan - aw sa isa kag isa .  maintiendihan sang tanan nga ang insakto nga himuon amo nga higugmaon ang tanan nga klase sang tawo .  pahiran  sang dios  ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  ang mga butang sang una nagtaliwan na .  ano ang buot silingon sini .  dulaon sang dios ang tanan nga kasakit nga resulta sang inhustisya .  ang mga ginmaltrato sadto wala na sing rason nga magbatyag sing kaakig ukon dumot .  indi sia maghukom suno lang sa makita niya , ukon magsabdong suno lang sa mabatian niya .  magahukom sia sing matarong sa mga kubos , kag sa pagkamatarong magasabdong sia para sa kaayuhan sang mga mahagop sa duta .  ano ang buot silingon sini .  si jesucristo , ang hari sang ginharian sang dios sa langit , magagahom sing patas kag wala sing pinilian sa bilog nga duta .  wala sang ginapaboran nga pungsod si jesus , kag ginapasalig niya nga ang iya matarong nga mga kasuguan tumanon sang mga tawo sa bilog nga kalibutan .  tudluan sang ginharian sang dios ang mga tawo nga  maghiliugyon kag maghigugmaanay , nga nahiusa sing bug - os , kag isa sing panghunahuna .  ano ang buot silingon sini .  ang paghiusa sang mga sakop sang ginharian sang dios indi pakitakita lang .  mahiusa sila sing bug - os '  bangod matuod gid nila nga higugmaon ang isa kag isa .  huo , pero dapat niya anay usisaon ang mga ebidensia .  ginaagda ka namon nga himuon ini sa tatlo ka paagi    hambala ang isa sa mga saksi ni jehova nga ipakita sa imo ang mga ebidensia kon ngaa makasalig ka nga dali na lang tumanon sang ginharian sang dios ang mga promisa nga mabasa sa biblia .  kadtui ang jw .  org hil , kag buksi ang panudlo sang biblia   sabat sa mga pamangkot sa biblia   ginharian sang dios .  magtambong sa miting sang mga saksi ni jehova para makita mo ang ila gugma kag paghiusa .  apang nagsiling sia sa ila   dapat ko man ibantala ang maayong balita sang ginharian sang dios sa iban nga mga siudad , kay tungod sini ginpadala ako .  ginahandum ko  ikaw sa kagab - ihon , ginapangita ko gid ikaw  bangod kon ginahukman mo ang duta , ang mga pumuluyo sini makatuon sang pagkamatarong .  ukon  sang akon kalag .  ang resulta sang matuod nga pagkamatarong paghidait , kag wala sing katapusan nga kalinong kag kalig - unan .  kag pahiran niya ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  ang mga butang sang una nagtaliwan na .  magakalipay sia sa pagkahadlok kay jehova .  indi sia maghukom suno lang sa makita niya , ukon magsabdong suno lang sa mabatian niya .  bunalon niya ang duta paagi sa bilugon sang iya baba kag paagi sa espiritu  sang iya mga bibig patyon niya ang mga malauton .  ukon  patas .  ukon  ginhawa .  bug - usa ninyo ang akon kalipay paagi sa pagpakita nga nagahiliugyon kamo kag nagahigugmaanay , nga nahiusa sing bug - os ,  kag isa sing panghunahuna .  ukon  nahiusa sa kalag . 
hibalua ang ila eksperiensia kag ang iban pa sa jw .  bisan pa indi pareho ang rasa kag pagpati sa pulitika ni johny kag ni gideon , nangin suod sila nga mag - abyan .  tan - awa ang video nga si johny kag si gideon  magkaaway sang una , subong mag - utod na .  pangitaa ini nga video sa jw .  nag - entra si rafika sa isa ka grupo nga nagapakigbato para dulaon ang inhustisya .  pero sang nakatambong sia sa isa ka kombension sang mga saksi ni jehova , nakita niya ang paghiusa nga madugay na niya ginapangita .  tan - awa ang video nga rafika morris  gusto ko dulaon ang inhustisya .  pangitaa ini nga video sa jw .  ano ang nakabulig sa isa ka arabo kag sa isa ka judiyo nga madula ang ila diskriminasyon .  tan - awa ang video nga san - o mangin madinalag - on ang mainunungon nga gugma batok sa dumot .  pangitaa ini nga video sa jw . 
