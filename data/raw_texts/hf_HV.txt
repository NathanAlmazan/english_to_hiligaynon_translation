ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  luwas kon tuhay ang ginapakita , ang mga kinutlo sa griegong kasulatan naghalin sa bag - ong kalibutan nga badbad sang cristianong griegong kasulatan kag ang mga kinutlo sa hebreong kasulatan naghalin sa ang biblia sang philippine bible society . 
sa sining mabudlay nga tion nga madamo sing problema ang pag - asawahay kag pamilya , posible bala nga mangin malipayon kamo subong pamilya .  indi ini mahapos .  pero may makabulig sa inyo .  bisan pa ini nga brosyur indi kompleto nga manual sa pag - asawahay , ginapadaku sini ang mga prinsipio sa biblia kag praktikal nga mga panugda .  kon sundon ninyo ini , mangin malipayon gid ang inyo pamilya . 
ginasugiran kita sang biblia nga gintuga niya ang una nga babayi kag  gindala sia sa lalaki .  nalipay gid si adan amo nga nagsiling sia   ini karon tul - an sang akon katul - anan kag unud sang akon unud .  luyag gihapon ni jehova nga mangin malipayon ang mga mag - asawa .  kon magminyo ka , mahimo maghunahuna ka nga mangin perpekto ang tanan .  pero ang matuod , bisan pa nagahigugmaanay ang mag - asawa may mga problema gihapon sila .  sa sini nga brosyur , matun - an mo ang mga prinsipio sa biblia nga , kon iaplikar , makabulig nga mangin malipayon ang inyo pag - asawahay kag pamilya .  ang ginasiling sang biblia  ang bana amo ang ulo sang pamilya .  kon ikaw bana , ginapaabot ni jehova nga atipanon mo sing maayo ang imo asawa .  ginhimo niya sia nga kabulig kag kaupod mo , kag luyag niya nga pakig - angutan mo sia sing mahigugmaon kag may dignidad .  dapat higugmaon mo gid ang imo asawa kag handa ka nga unahon pirme ang iya kaayuhan .  kon ikaw asawa , ginapaabot ni jehova nga tahuron mo sing tudok ang imo bana kag buligan sia nga tungdan ang iya papel .  sakdaga ang iya mga desisyon kag buligi sia sing kinabubut - on .  kon himuon mo ini , mangin matahom ka sa panulok sang imo bana kag ni jehova .  ano ang mahimo mo .  pamangkuta ang imo tiayon kon paano ka mangin mas maayo nga bana ukon asawa .  pamatii sia sing maayo , kag panikasugi nga mahimo ini mangin mapinasensiahon .  nagakinahanglan sing bastante nga tion agod mahibal - an ninyo kon paano mapahalipay ang isa kag isa ang ginasiling sang biblia  dapat talupangdon mo ang kaayuhan sang imo tiayon .  kabiga sia nga espesyal , kag dumduma nga gusto ni jehova nga mangin  malulo sa tanan  ang iya mga alagad .  ang mga pulong nga wala ginhunahuna sing maayo antes ihambal makasakit pareho sa espada , pero ang mga pulong nga ginhunahuna sing maayo antes ihambal makapaayo .  gani maghalong sa imo ginahambal .  ang espiritu ni jehova magabulig sa imo nga maghambal sing malulo kag mahigugmaon .  ano ang mahimo mo .  mangamuyo nga buligan ka nga mangin kalmado kag makatarunganon antes istoryahan ninyo nga magtiayon ang serioso nga mga butang hunahunaa sing maayo kon ano ang imo ihambal kag kon paano mo ini ihambal ang ginasiling sang biblia  kon mag - asawahay na kamo , mangin  isa ka unod  na kamo sang imo tiayon .  pero duha gihapon kamo ka indibiduwal kag mahimo may lainlain nga opinyon .  gani dapat matun - an ninyo nga maghiusa ang inyo mga panghunahuna kag balatyagon .  ang paghiusa kinahanglan kon nagadesisyon .  ang biblia nagasiling   ang tagsa ka katuyoan ginapalig - on tungud sa laygay .  magpagiya sa mga prinsipio sang biblia kon nagahimo kamo sang importante nga mga desisyon .  ano ang mahimo mo .  isugid sa imo tiayon ang imo balatyagon , indi lang ang mga impormasyon ukon opinyon pamangkuta anay ang imo tiayon antes magdesisyon   par .  sa iban nga pagbadbad ginagamit ang jehova .  indi magpaabot nga perpekto ka ukon ang imo tiayon .  magpokus sa iya maayo nga mga kinaiya .  magsalig nga makabulig sa inyo ang mga prinsipio sang biblia , kag mangin mapinasensiahon .  pakamaayuhon ni jehova ang inyo mga panikasog nga tumanon ang iya laygay , kag magalig - on pa gid ang inyo pag - asawahay pagligad sang tinuig .  mabatyagan bala sang akon tiayon nga mas  ginaulikdan ko sia sangsa akon kaugalingon .  ano ang ginahimo ko subong para mapakita nga ginahigugma ko sia kag ginatahod .  bilang sabat nagsiling sia   wala bala ninyo mabasahi nga sia nga nagtuga sa ila sa ginsuguran naghimo sa ila nga lalaki kag babayi      apang kon magminyo ka gid man , indi ka makasala .  kag kon ang isa ka di - minyo nga tawo magminyo , indi sia makasala .  apang , ang mga nagahimo sini may kapipit - an sa ila unod .  kag ginalikaw ko kamo sa sini .  bangod ang bana amo ang ulo sang iya asawa subong nga si cristo amo man ang ulo sang kongregasyon , kay sia ang manluluwas sini nga lawas .  kamo nga mga bana , padayon kamo nga magpuyo kaupod nila sa kaanggid nga paagi suno sa ihibalo , nga nagahatag sa ila sang dungog subong nga sa isa ka mas maluya nga suludlan , ang isa nga babayi , sanglit mga masigkamanunubli man kamo kaupod nila sang wala tupong nga pabor sang kabuhi , agod indi masablagan ang inyo mga pangamuyo .  apang , ang kada isa sa inyo maghigugma man sang iya asawa subong sang paghigugma niya sa iya kaugalingon  kag ang asawa dapat may tudok nga pagtahod sa iya bana .  kamo nga mga asawa , magpasakop kamo sa inyo bana , kay nagakaigo ini sa ginuo .  kag kamo mangin mga anak niya , kon padayon kamo nga nagahimo sang maayo kag wala nagakahadlok sa bisan ano nga kabangdanan sang kakugmat .  batok sa sini nga mga butang wala sing kasuguan .  maghambal kamo pirme nga may pagkamainayuhon , nga natimplahan sing asin , agod mahibaluan ninyo kon paano kamo dapat magsabat sa kada isa .  kag nagsiling ,  bangod sini bayaan sang lalaki ang iya amay kag ang iya iloy kag magahiusa sa iya asawa , kag ang duha mangin isa ka unod '  .  bug - usa ninyo ang akon kalipay sa paagi nga may pareho kamo nga hunahuna kag pareho nga gugma , nga nahiusa sa kalag , kag isa sing panghunahuna ,      kay kita tanan nagakasandad sing madamong beses .  kon ang bisan sin - o wala nagakasandad sa pulong , himpit sia nga tawo , nga sarang man makarenda sang iya bug - os nga lawas .  ang pagsulat sa bug - os nga kasulatan gintuytuyan sang dios kag mapuslanon ini sa pagpanudlo , sa pagsabdong , sa pagtadlong sa mga butang , sa pagdisiplina sa pagkamatarong ,      gani indi kita magpangampo sa paghimo sing maayo , kay sa nagakaigo nga panahon magaani kita kon indi kita paglapyuon . 
importante gid ini ilabi na sa inyo pag - asawahay bangod kon wala sing katutom , wala man sing pagsalig .  kag ang pagsalig importante para mapalambo ang gugma .  subong , madamo ang indi matutom sa ila tiayon .  gani agod maamligan ang inyo pag - asawahay , dapat mangin determinado ka nga himuon ang duha ka butang .  ang ginasiling sang biblia    pat - ura  ninyo ang mas importante nga mga butang .  ang inyo pag - asawahay amo ang isa sa pinakaimportante nga butang sa inyo kabuhi .  gani dapat gid ini unahon .  gusto ni jehova nga unahon mo ang imo tiayon kag  magkabuhi  kamo  sing malipayon .  maathag nga indi niya gusto nga pabay - an mo ang imo tiayon , kundi , mangita kamo sing paagi nga magmalipayon kamo .  ipabatyag sa iya nga kinahanglan mo sia kag ginaapresyar .  ano ang mahimo mo .  pat - ura nga mag - updanay kamo pirme sang imo tiayon kag hatagi sia sang imo bug - os nga atension pamensara pirme nga duha na kamo ang ginasiling sang biblia   ang tagsatagsa nga padayon nga nagatulok sa isa ka babayi nga may kaibog sa iya nakapanghilahi na sa iya sa tagipusuon niya .  kon ang isa padayon nga nagapamensar sang imoral nga mga butang , daw pareho lang nga indi sia matutom sa iya tiayon .  nagsiling si jehova nga dapat mo  bantayan ang imo tagiposoon .   '    para mahimo ini , dapat bantayan mo ang imo mga mata .  iluga ang halimbawa sang patriarka nga si job , nga nakigkatipan sa iya mga mata nga indi magtulok nga may kaibog sa isa ka babayi .  mangin determinado nga indi gid magtan - aw sing pornograpiya .  kag mamat - od nga indi gid magpakita sing romantiko nga balatyagon sa indi mo tiayon .  ano ang mahimo mo .  ipakita sa iban nga matutom ka sa imo tiayon talupangda ang iya balatyagon , kag untati dayon ang pagpakigsuod sa isa kon nasaw - ahan ang imo tiayon mangin bunayag sa imo kaugalingon , kag hibalua ang imo mga kaluyahon .  indi mahuya nga magpabulig .  kon nagapamensar ka sing imoral , pakigbatui ini .  indi mangampo .  pakamaayuhon ka ni jehova kon mangin matutom ka sa imo tiayon .  paano ko mahatagan sing mas madamo nga tion ang akon tiayon .  sia bala ang akon pinakasuod nga abyan .  gani ang gintingob sang dios indi pagbulagon sang tawo .  agod mapat - od ninyo ang mas importante nga mga butang , agod mangin wala kamo sing kasawayan kag indi makapasandad sa iban tubtob sa adlaw ni cristo ,      padayon nga pangitaon sang kada isa , indi ang iya kaugalingon nga kaayuhan , kundi ang iya sang iban nga tawo .  apang nagasiling ako sa inyo nga ang tagsatagsa nga padayon nga nagatulok sa isa ka babayi nga may kaibog sa iya nakapanghilahi na sa iya sa tagipusuon niya .  karon , kon ang imo tuo nga mata nagapasandad sa imo , lukata ini kag ihaboy .  kay maayo pa nga madula ang isa ka bahin sang imo lawas sangsa ihaboy ang bug - os mo nga lawas sa gehenna .  kay maayo pa nga madula ang isa ka bahin sang imo lawas sangsa makadto ang imo bug - os nga lawas sa gehenna . 
mahimo bangod ini sang inyo magkatuhay nga panghunahuna , balatyagon , kag pagtamod sa kabuhi .  ukon mahimo nga ang mga problema indi halin sa inyo nga duha kag wala ini ginapaabot .  daw gusto mo nga likawan ang realidad , pero ginalaygayan kita sang biblia nga atubangon ang aton mga problema .  makita mo ang pinakamaayo nga mga solusyon paagi sa pag -  apli kar sang mga prinsipio sa biblia .  ang ginasiling sang biblia   may tion .  sa paghambal .  pat - ura nga may tion kamo nga istoryahan ang problema .  ipahibalo sa iya kon ano gid ang imo ginabatyag kag ginahunahuna parte sa isa ka butang .  maghambal  pirme  sang kamatuoran  sa imo tiayon .  bisan pa nagapanginit ka na , likawi nga mag - away kamo .  ang malulo nga sabat makabulig sa inyo nga ang inyo pag - istoryahanay indi magresulta sa inaway .  bisan pa wala kamo nagaugyunay , mangin mainayuhon , kag indi pagkalimti nga magpakita sing gugma kag pagtahod .  tinguhai nga masolbar dayon ang problema , kag likawi nga indi kamo magbugnuhanay .  ano ang mahimo mo .  mag - iskedyul sang tion nga istoryahan ang problema kon nagahambal ang imo tiayon , likawi nga magsamulak kay may tion ka man sa paghambal ang ginasiling sang biblia   magpakita kamo sang mapinalanggaon nga balatyagon sa isa kag isa .  sa pagpadungog sa isa kag isa manguna kamo .  importante gid kon paano ka nagapamati .  tinguhai nga hangpon ang pagtamod sang imo tiayon kag magpakita sing simpatiya kag pagpaubos .  indi lang magpakunokuno nga nagapamati ka .  kon posible , untati ang imo ginaobra kag magpokus sa iya , ukon pangabaya sia nga istoryahan lang ninyo ini karon .  kabiga sia nga kadampig mo sa baylo nga kontra mo , para indi ka maakig dayon sa iya .  ano ang mahimo mo .  pamatii kag hangpa ang imo tiayon bisan pa wala ka nanamian sa imo nabatian pamatii ang mensahe , indi ang mga tinaga .  talupangda ang iya panghulag kag panghambal ang ginasiling sang biblia   sa tanan nga pangabudlay may kapuslanan , apang ang hambal sang mga bibig nagapadolong lamang sa kaimolan .  indi lang bastante nga mag - ugyunay kamo sa isa ka maayo nga solusyon .  dapat himuon ninyo kon ano ang inyo nadesisyunan .  mahimo nga kinahanglan ninyo ini pangabudlayan , pero para man ini sa inyo kaayuhan .  kon magbuligay kamo ,  may maayo  kamo  nga balus  sa inyo pagpangabudlay .  ano ang mahimo mo .  magdesisyon kon ano ang inyo himuon para masolbar ang inyo problema pagligad sang tion , hibalua kon nahimo na ninyo ini kon magbuligay kamo sa pagsolbar sang mga problema , pat - od nga ang inyo pag - asawahay indi magluya kag mangin miserable kundi mangin malig - on kag malipayon .  hunahunaa ang palaabuton , kag indi pag - ungkata ang nagligad nga mga problema .  kon nagabuligay kamo kag nagaaplikar sang mga prinsipio sa biblia , masolbar ninyo ang bisan ano nga problema .  ano ang pinakahilingagawon nga problema nga gusto ko istoryahan namon nga mag - asawa .  ano ang himuon ko para mahangpan kon ano gid ang ginabatyag sang akon tiayon sa problema .  labaw sa tanan , maghigugmaanay kamo sing tudok , bangod ang gugma nagatabon sang madamo nga sala .  gani , karon nga ginsikway na ninyo ang kabutigan , maghambal sang kamatuoran ang kada isa sa inyo sa iya isigkatawo , bangod mga bahin kita nga natungod sa isa kag isa .  maghambal kamo pirme nga may pagkamainayuhon , nga natimplahan sing asin , agod mahibaluan ninyo kon paano kamo dapat magsabat sa kada isa .  kon mangakig kamo , indi kamo magpakasala  indi pagpatunuri sang adlaw nga akig kamo ,      sa utudnon nga gugma magpakita kamo sang mapinalanggaon nga balatyagon sa isa kag isa .  sa pagpadungog sa isa kag isa manguna kamo .  sa katapusan , kamo tanan mag - isa sa hunahuna , nga nagapakita sang simpatiya , may utudnon nga pagpalangga , mapinalanggaon nga may kaawa , mapainubuson sa hunahuna ,      hibalua ninyo ini , mga kauturan ko nga hinigugma .  ang tagsa ka tawo dapat mangin maabtik sa pagpamati , mahinay sa paghambal , mahinay sa pagpangakig . 
ang cuarta pangapin .  bilang mag - asawa , mahimo mabudlay istoryahan ninyo ang parte sa kuarta , pero indi pagtuguti nga amo ini ang tunaan sang inyo mga problema .  dapat ang mag - asawa may pagsalig sa isa kag isa kag magbuligay sa pagbadyet .  ang ginasiling sang biblia   sin - o sa inyo nga luyag magtukod sang torre ang wala anay nagalingkod kag nagasuma sang kagastuhanan , agod mahibaluan kon bala may bastante sia nga inugpahuman sa sini .  importante nga planuhon ninyo kon paano magbadyet .  hibalua kon ano ang dapat ninyo baklon kag kon bala masarangan ninyo ini .  indi buot silingon kon may kuarta kamo , mabakal kamo dayon .  likawi nga mangutang .  maggasto suno lang sa inyo badyet .  ano ang mahimo mo .  kon may sobra ang inyo badyet sa tapos sang bulan , istoryahi ninyo kon ano ang inyo himuon sa sini kon kulang ang inyo badyet , maghimo sing espesipiko nga plano nga buhinan ang inyo gasto .  halimbawa , mahimo kamo magluto sa baylo nga magkaon sa restawran ang ginasiling sang biblia   bunayag nga nagaaman , indi lamang sa itululok ni jehova , kundi sa itululok man sang mga tawo .  mangin bunayag sa imo tiayon kon pila ang imo kita kag gasto .  istoryahi ninyo sang imo tiayon kon nagahimo sang importante nga desisyon parte sa kuarta .  paagi sini , mahuptan ang paghidait sa inyo pag - asawahay .  indi pagkabiga nga imo lang kuarta ang imo kita , kundi kuarta sang inyo pamilya .  ano ang mahimo mo .  magsugtanay kon pila ang gastuhon sang isa kag isa nga indi na kinahanglan maglisensia pa indi na paghulata nga mag - utwas pa ang problema antes kamo mag - istorya parte sa kuarta bisan pa importante ang kuarta , indi pagtuguti nga tunaan ini sang problema ukon magguba sang inyo pag - asawahay .  indi kinahanglan ang madamo nga kuarta para magmalipayon .  ang biblia nagasiling   mag - andam batok sa tanan nga sahi sang pagkamahamkunon .  mas importante ang inyo pag - asawahay sangsa bisan ano nga mabakal sang kuarta .  gani mangin kontento sa kon ano ang ara sa inyo , kag indi gid pagpabay - i ang inyo kaangtanan sa dios .  kon himuon ninyo ini , mangin malipayon ang inyo pamilya kag mahamuot sa inyo si jehova .  ano ang amon mahimo subong pamilya para indi makapangutang .  san - o kami ulihi nga nag - istoryahanay sang akon tiayon parte sa kuarta .  kundi mangin mainayuhon sa isa kag isa , mapinalanggaon nga may kaawa , nga nagapatawad sing kinabubut - on sa isa kag isa subong nga ang dios nagpatawad man sing kinabubut - on sa inyo paagi kay cristo .  halimbawa , sin - o sa inyo nga luyag magtukod sang torre ang wala anay nagalingkod kag nagasuma sang kagastuhanan , agod mahibaluan kon bala may bastante sia nga inugpahuman sa sini .  kay kami  bunayag nga nagaaman , indi lamang sa itululok ni jehova , kundi sa itululok man sang mga tawo .  kon sin - o man ang wala nagaaman para sa mga natungod sa iya , kag ilabi na para sa mga katapo sang iya panimalay , ginapanghiwala niya ang pagtuo kag malain pa sa tawo nga wala sing pagtuo .  bangod sini nagasiling ako sa inyo  untati ninyo ang pagkabalaka tuhoy sa inyo kabuhi kon ano ang inyo kaunon ukon kon ano ang inyo imnon , ukon tuhoy sa inyo lawas kon ano ang inyo isuksok .  indi bala ang kabuhi labi pa sa kalan - on kag ang lawas labi pa sa panapton .  indi bala mas importante pa kamo sangsa ila .   '  ukon ,  ano ang aton imnon .   '  ukon ,  ano ang aton ipanapot .  bangod nahibaluan sang inyo langitnon nga amay nga kinahanglan ninyo ini tanan nga butang .  tuman na para sa tagsa ka adlaw ang kalainan sini .  nian nagsiling sia sa ila   magbantay kamo kag mag - andam batok sa tanan nga sahi sang pagkamahamkunon , bangod bisan pa may kabuganaan ang isa ka tawo ang iya kabuhi indi nagagikan sa mga butang nga ginapanag - iyahan niya .  ang inyo paagi sang pagkabuhi mangin wala sing gugma sa kuarta , samtang kontento kamo sa mga butang karon .  kay sia nagsiling   indi ko gid kamo pagbayaan ukon pagpatumbayaan . 
kaayo , pagpaubos sang hunahuna , kalulo , kag pagkamapinasensiahon .  bisan pa ginahigugma mo kag ginatahod ang imo mga ginikanan , ang imo tiayon amo na ang pinakaimportante nga persona sa imo diri sa duta .  mahimo mabudlay ini batunon sang imo mga ginikanan .  pero ang mga prinsipio sa biblia makabulig sa imo nga mangin balanse , para mahuptan mo ang maayo nga kaangtanan sa imo mga ginikanan kag ugangan samtang nagatinguha ka nga magtukod sang bag - o nga pamilya .  ang ginasiling sang biblia   padunggi ang imo amay kag ang imo iloy .  bisan pila na ang imo edad , dapat padunggan kag tahuron mo ang imo mga ginikanan .  ang imo tiayon kinahanglan man maghatag sing atension sa iya mga ginikanan .  ang gugma indi maimon ,  gani indi ka mangimon sa kaangtanan sang imo tiayon sa iya mga ginikanan .  ano ang mahimo mo .  likawi nga magsiling pareho sang  ginapakanubo lang ako pirme sang imo pamilya  ukon  wala gid nanamian si nanay mo sa mga ginahimo ko  tinguhai nga hangpon ang  pagtamod sang imo tiayon ang ginasiling sang biblia   bayaan sang lalaki ang iya amay kag ang iya iloy kag magahiusa sa iya asawa , kag mangin - isa sila ka unud .  kon magminyo ka , mahimo magbatyag ang imo mga ginikanan nga responsable gihapon sila sa imo , kag gusto nila nga magpasilabot sa inyo pag - asawahay bisan indi na ini nagakaigo .  pero ara sa inyo nga mag - asawa kon sa ano nga butang sila puede makapasilabot sa inyo kag mahigugmaon nga ipahibalo ini sa ila .  mangin bunayag kag prangka nga indi man maglain ang ila buot .  ang pagkamapainubuson , kalulo , kag pagkamapinasensiahon makabulig sa imo para mangin maayo ang imo kaangtanan sa imo mga ginikanan kag ugangan kag padayon  nga nagabatas sa isa kag isa sa gugma .  ano ang mahimo mo .  kon nabalaka ka sa pagpasilabot sang imo mga ginikanan kag ugangan sa inyo pag - asawahay , istoryahi ninyo ini sang imo tiayon kon kalmado kamo mag - ugyunay kamo kon paano ninyo ini atubangon importante nga mahangpan mo ang balatyagon kag pagtamod sang imo mga ginikanan .  wala sila sing malain nga tuyo sa pagpasilabot sa inyo .  nagaulikid lang sila .  daw indi mabaton sang inyo mga ginikanan nga bag - o na kamo nga pamilya sang imo tiayon .  mahimo magbatyag pa gani sila nga ginpabay - an .  paagi sa pagsunod sang mga prinsipio sa biblia kag pag - istoryahanay sing maayo , matahod mo gihapon ang imo mga ginikanan nga wala ginapabay - an ang inyo pag - asawahay .  ngaa natural lang nga mabalaka ang akon mga ugangan sa amon pag - asawahay .  paano ko mauna ang akon tiayon kag matahod man ang akon mga ginikanan .  gani , subong mga pinili sang dios , balaan kag hinigugma , panapti ang inyo kaugalingon sang mapinalanggaon nga balatyagon nga may kaawa , kaayo , pagpaubos sang hunahuna , kalulo , kag pagkamapinasensiahon .  padunggi ang imo amay kag ang imo iloy   nga amo ang nahauna nga sugo nga may saad       ang gugma mapinasensiahon kag mainayuhon .  ang gugma indi maimon , wala ini nagapabugal , wala nagapahambog ,      indi kita sobra nga magpaimportante sang kaugalingon , nga nagasugyot sang paindisanay sa isa kag isa , nga nagahinisaay sa isa kag isa .  nga may bug - os nga pagpaubos sang hunahuna kag kalulo , nga may pagkamapinasensiahon , nga nagabatas sa isa kag isa sa gugma , . 
subong bag - o nga mga ginikanan , mahimo makibot kamo nga halos maubos ang inyo tion kag kusog sa pag - atipan sang inyo lapsag .  ang kulang nga tulog kag mga pagbag - o sa emosyon mahimo magpabudlay sa inyo kaangtanan nga mag - asawa .  dapat maghimo kamo sing mga pagbag - o para maatipan ang inyo lapsag kag maamligan ang inyo pag - asawahay .  paano makabulig sa inyo ang laygay sang biblia nga maatubang ini nga mga kabudlayan .  ang ginasiling sang biblia   ang gugma mapinasensiahon kag mainayuhon .  ang gugma  wala  man  nagapangita sang kaugalingon nga kaayuhan , indi ini maakigon .  bilang bag - o nga iloy , natural lang nga ang imo atension ara na sa inyo lapsag .  pero ang imo bana mahimo magbatyag nga ginpabay - an mo na , gani dumduma nga kinahanglan man niya ang imo atension .  paagi sa pagkamapinasensiahon kag kaayo , mabuligan mo sia nga mabatyagan nga kinahanglan mo sia kag may bahin sia sa pag - atipan sa inyo bata .  kamo nga mga bana , padayon kamo nga magpuyo kaupod nila .  suno sa ihibalo .  hangpa nga halos tanan nga kusog sang imo asawa ara sa inyo lapsag .  bag - o sa iya ini nga responsibilidad kag mahimo sia ma - stress , makapoy , ukon masubuan pa gani .  kon kaisa , mahimo maakig sia sa imo , pero tinguhai nga mangin kalmado , bangod  ang makuli sa pagpangakig maayo pa sa gamhanan .  hangpa sia kag buligi sa iya mga kinahanglanon .  ano ang mahimo mo .  amay  buligi ang imo asawa sa pag - atipan sang inyo lapsag , bisan pa kon gab - i .  limitahi ang imo tion sa iban nga hilikuton para mas madamo ang imo tion sa ila iloy  kon buligan ka sang imo bana sa pag - atipan sa lapsag , pasugti sia .  kon indi pareho sa imo ang iya mahimo , indi sia paghikayi , kundi mainayuhon nga tudluan sia kon paano ini himuon ang ginasiling sang biblia   mangin - isa sila ka unud .  bisan pa may bag - o na nga miembro ang inyo pamilya , dumduma nga ikaw kag ang imo tiayon  isa  gihapon  ka unud .  panikasugi nga mahuptan nga malig - on ang inyo relasyon .  mga asawa , magpasalamat sa bulig kag suporta sang inyo bana .  ang inyo pagpabutyag sang apresasyon  makapaayo .  mga bana , ihambal sa inyo asawa kon daw ano ninyo sila ka palangga kag pabalori sila .  dayawa sila sa pag - atipan sa inyo pamilya .  padayon nga pangitaon sang kada isa , indi ang iya kaugalingon nga kaayuhan , kundi ang iya sang iban nga tawo .  himua pirme ang pinakamaayo para sa imo tiayon .  bilang mag - asawa , magpain sing tion nga makaistoryahanay , makahatag sing komendasyon , kag makapamati sa isa kag isa .  indi pag - idingot sa imo tiayon ang seksuwal nga mga butang .  magpasunaid sa iya mga kinahanglanon .  ang biblia nagasiling   indi ini pag - idingot sa isa kag isa , luwas kon pareho nga ginkasugtan .  gani istoryahi ninyo ini sing bunayag .  ang imo pagkamapinasensiahon kag paghangop magapalig - on sa inyo relasyon .  ano ang mahimo mo .  magpain sing tion nga para lang sa inyo nga duha ipabatyag sa imo tiayon nga ginahigugma mo sia , mahimo paagi sa pagpadala sing mensahe ukon paghatag sang regalo ang ginasiling sang biblia   kutob sa pagkalapsag nahibaluan mo ang balaan nga mga sinulatan , nga makapaalam sa imo para sa kaluwasan .  planuha kon paano ninyo tudluan ang inyo lapsag .  may talalupangdon sia nga ikasarang sa pagtuon , bisan antes pa sia mabun - ag .  makilala sang imo lapsag ang imo tingog kag mahibaluan niya ang imo ginabatyag bisan sa tiyan pa sia .  basahi sia bisan lapsag pa lang .  bisan pa indi niya mahangpan ang imo ginabasa , makabulig ini sa iya nga manamian sa pagbasa kon magdaku na .  bisan bata pa sia , istoryahi sia parte sa dios .  ipabati sa iya ang imo pangamuyo kay jehova .  bisan nagahampang kamo , istoryahi ang mga butang nga gintuga sang dios .  samtang nagadaku ang imo bata , mabatyagan niya ang imo gugma kay jehova kag matun - an niya nga higugmaon man sia .  ano ang mahimo mo .  mangamuyo sing kaalam sa paghanas sa inyo lapsag sulitsulita kon ano ang gusto mo nga mahibaluan niya para makatuon sia bisan bata pa pagligad sang tion , mangin komportable kag may kompiansa na kamo bilang ginikanan .  ang pagpadaku sa bata makabulig sa inyo nga mangin mas mahigugmaon , mapinasensiahon , kag mainayuhon .  kon nagabuligay kamo sa pag - atipan sang inyo lapsag , nagalig - on pa gid ang inyo relasyon .  sang nagligad nga semana , ano ang nahimo ko para ipakita nga nagapasalamat ako sa ginhimo sang akon bana ukon asawa para sa amon pamilya .  kasan - o ulihi kami nga nag - istoryahanay sang akon tiayon parte sa amon nga duha sa baylo nga parte sa amon lapsag .  ang gugma mapinasensiahon kag mainayuhon .  wala ini nagaisip sang kahalitan .  kamo nga mga bana , padayon kamo nga magpuyo kaupod nila sa kaanggid nga paagi suno sa ihibalo , nga nagahatag sa ila sang dungog subong nga sa isa ka mas maluya nga suludlan , ang isa nga babayi , sanglit mga masigkamanunubli man kamo kaupod nila sang wala tupong nga pabor sang kabuhi , agod indi masablagan ang inyo mga pangamuyo .  padayon nga pangitaon sang kada isa , indi ang iya kaugalingon nga kaayuhan , kundi ang iya sang iban nga tawo .  ihatag sang bana sa iya asawa ang natungod sa iya  apang himuon man ini sang asawa sa iya bana .  kag kutob sa pagkalapsag nahibaluan mo ang balaan nga mga sinulatan , nga makapaalam sa imo para sa kaluwasan paagi sa pagtuo may kaangtanan kay cristo jesus . 
bilang ginikanan , responsibilidad mo nga hanason ang imo bata nga higugmaon si jehova kag mangin responsable nga adulto .  dapat mo man hibaluon kon ano ang ara sa tagipusuon sang imo bata .  siempre , importante gid ang imo mismo halimbawa .  matudluan mo sing maayo ang imo bata sang pulong ni jehova kon ara na ini mismo sa imo tagipusuon .  ang ginasiling sang biblia   mangin maabtik sa pagpamati , mahinay sa paghambal .  gusto mo mabatyagan sang imo kabataan nga makaistorya sila sa imo bisan san - o .  dapat mahibaluan nila nga handa ka mamati kon kinahanglan nila mag - istorya sa imo .  mangin mahidaiton para mahapos nila mapabutyag ang ila balatyagon .  kon sa banta nila palaakig ka ukon masakit maghambal , mahimo matahap sila sa imo .  mangin mapinasensiahon sa imo kabataan , kag pasaliga sila pirme nga palangga mo sila .  ano ang mahimo mo .  mangin handa nga magpamati sa imo kabataan kon kinahanglan ka nila istoryaha pirme ang imo kabataan , indi lang kon may mga problema ang ginasiling sang biblia   ang nagatalupangud sa polong makakita sing kaayohan .  kon kaisa , dapat mo hangpon indi lang ang ginahambal sang imo kabataan , para mahibaluan mo ang ila ginabatyag .  natural lang sa mga kabataan nga magpasobra ukon magpataka sing hambal .  ang nagasabat sa wala pa sia makabati , kabuangan ini .  indi dayon maakig .  ano ang mahimo mo .  indi gid magsamulak ukon maakig , bisan ano ang ihambal sang imo kabataan dumduma kon ano ang ginbatyag mo sang bata ka pa pareho sa ila kag kon ano ang importante sa imo sadto ang ginasiling sang biblia   anak ko , pamatii ang pagtudlo sang imo amay , kag indi pagbayai ang kasogoan sang imo iloy .  ginhatagan ni jehova sing awtoridad ang amay kag iloy sa pagdisiplina sang ila kabataan .  dapat ninyo tudluan ang inyo kabataan nga magtahod kag magtuman sa inyo .  mabal - an sang kabataan kon ang ila mga ginikanan wala  nagahiusa sing nagakaigo sa isa ka hunahuna .   '    kon wala kamo nagaugyunay , indi ini pag - ipakita sa ila kay mahimo ini makadula sang ila respeto sa inyo bilang mga ginikanan .  ano ang mahimo mo .  istoryahi kag mag - ugyunay kamo kon paano disiplinahon ang inyo kabataan kon lainlain ang inyo paagi sa paghanas sa inyo kabataan , hibalua ang pagtamod sang imo tiayon ang ginasiling sang biblia   hanasa ang bata sa dalanon nga dapat niya paglaktan .  ang madinalag - on nga pagtudlo sa inyo kabataan wala lang natabuan .  kinahanglan ang pagplano , nga nagalakip sang pagdisiplina sang inyo kabataan .  ang pagdisiplina wala lang nagakahulugan sing pagsilot , kundi sa pagpahangop man sa inyo kabataan kon ngaa amo sini ang mga pagsulundan .  tudlui man sila nga higugmaon ang pulong ni jehova kag hangpon ang mga prinsipio sini .  makabulig ini sa ila nga mangin matinlo ang ila konsiensia .  ano ang mahimo mo .  pat - ura nga mahangpan sang imo kabataan nga ang dios isa ka matuod nga persona nga masaligan nila buligi sila nga mahibaluan kag malikawan ang katalagman sa moral , pareho sang makit - an sa internet kag mga social network .  tudlui sila kon paano likawan ang manug - abuso sa sekso  hanasa ang bata sa dalanon nga dapat niya paglaktan  subong ginikanan , may pinasahi ka nga papel nga tudluan ang imo bata sang panghunahuna ni jehova .  nahibaluan ni jehova nga nagakinahanglan ini sing panikasog , pero makapat - od ka nga ang resulta sini makadayaw sa dios kag makapahalipay gid sa imo .  paano ko mapat - od nga indi matahap mag -  istor ya sa akon ang akon bata .  ano ang matun - an ko sa paagi sang iban nga ginikanan sa pagpadaku sang ila kabataan .  kamo nga mga anak , mangin matinumanon kamo sa inyo mga ginikanan sa tanan nga butang , kay kalahamut - an ini sa ginuo .  kay ginadumdom ko ang imo pagtuo nga wala sing bisan ano nga pagkasalimpapaw , nga yara una sa imo lola nga si loida kag sa imo iloy nga si eunice , kag nagasalig ako nga yara man sa imo .  kag kutob sa pagkalapsag nahibaluan mo ang balaan nga mga sinulatan , nga makapaalam sa imo para sa kaluwasan paagi sa pagtuo may kaangtanan kay cristo jesus .  hibalua ninyo ini , mga kauturan ko nga hinigugma .  ang tagsa ka tawo dapat mangin maabtik sa pagpamati , mahinay sa paghambal , mahinay sa pagpangakig       dugang pa , ang bunga sang pagkamatarong may binhi nga ginsab - ug sa mahidaiton nga mga kahimtangan para sa mga nagapakighidait .  may tingog man gikan sa langit nga nagsiling   ini ang akon anak , ang hinigugma , nga ginakahamut - an ko .  karon nahanungod sa kalan - on nga nahalad sa mga idolo  nahibaluan naton nga tanan kita may ihibalo .  ang ihibalo nagapahambog , apang ang gugma nagapalig - on .  karon ginalaygayan ko kamo , mga kauturan , paagi sa ngalan sang aton ginuong jesucristo nga dapat kamo tanan maghambal nga may paghilisugot , kag dapat wala sing pagbinahinbahin sa tunga ninyo , kundi maghiusa kamo sing nagakaigo sa isa ka hunahuna kag sa isa ka painuino .  apang ang matig - a nga kalan - on para sa hamtong nga mga tawo , nga paagi sa paggamit sang ila mga ikasarang sa paghantop nahanas ini nga makilala ang maayo kag malain .  kag kamo , mga amay , indi ninyo pagpaakiga ang inyo mga anak , kundi padayon sila nga padakua sa disiplina kag nagatuytoy nga panghunahuna ni jehova . 
mahigugmaon nga nagabulig ang dios sa aton kon may mga kabudlayan .  kon tumanon ninyo ang masunod nga mga prinsipio sa biblia , maatubang mo kag sang imo pamilya , bisan ang pinakamabudlay nga kahimtangan .  ang ginasiling sang biblia    itugyan  ninyo sa iya ang tanan ninyo nga kabalaka , bangod nagaulikid sia sa inyo .  dumduma pirme nga ang dios indi ang balasulon sang imo mga problema .  kon mangin suod ka sa iya , buligan ka gid niya .  iula sa atubangan niya ang inyo tagiposoon .  malugpayan ka man kon magbasa kag magtuon ka sang biblia adlaw - adlaw .  mabatyagan mo nga si jehova  nagalugpay sa aton sa tanan naton nga kapipit - an .  nagpromisa sia nga ihatag sa imo  ang paghidait sang dios nga nagalabaw sa tanan nga panghunahuna .  ano ang mahimo mo .  mangamuyo nga buligan ka ni jehova nga mangin kalmado kag makahunahuna sing maayo hibalua ang tanan nga puede mo himuon kag pilia ang pinakamaayo ang ginasiling sang biblia   ang tagiposoon sang mahalongon nagaagum sing ihibalo , kag ang idulungug sang maalam nagapangita sing ihibalo .  hibalua ang tanan nga impormasyon kag ang mga kinahanglanon sang tagsa ka miembro sang imo pamilya .  istoryaha kag pamatii sila .  ano abi kon mapatay ang imo hinigugma .  indi mahadlok nga ipabutyag ang imo kasubo .  dumduma nga bisan gani si jesus  naghibi  man .  importante man ang bastante nga pahuway kag tulog .  makabulig ini sa imo nga maatubang ang mabudlay nga kahimtangan .  ano ang mahimo mo .  antes matabo ang trahedya , makig - istorya pirme sa imo pamilya .  kon may problema , mahapos na sila makig - istorya sa imo istoryaha ang iban nga mahimo nakaeksperiensia man sang imo kahimtangan ang ginasiling sang biblia   ang isa ka abyan nagahigugma sa tanan nga tion , kag ang isa ka utud natawo tungud sa kapiotan .  gusto ka buligan sang imo mga abyan , pero mahimo nga indi sila kahibalo kon ano ang ila himuon .  ipahibalo sa ila kon ano gid ang imo kinahanglan .  magpabulig sa mga nakahangop sang biblia kon paano mo maaplikar ang mga prinsipio sini .  makabulig sa imo ang laygay nga ihatag nila halin sa biblia .  mabuligan ka kon regular nga nagapakig - upod ka sa mga tawo nga nagatuo sa dios kag nagasalig sa iya mga saad .  malipay ka man kon palig - unon mo ang iban .  isugid sa ila ang parte kay jehova kag sa iya mga saad .  mangin masako sa pagbulig sa iban kag makig - upod pirme sa mga nagahigugma kag nagaulikid sa imo .  ano ang mahimo mo .  istoryaha ang suod mo nga abyan kag magpabulig sa iya bunayag nga isugid ang imo mga kinahanglanon bisan pa nabudlayan ka , isentro ang imo hunahuna sa dios .  sang may mga problema si job , nagsiling sia   dalayawon ang ngalan sang ginoo .  kaangay ni job , unaha ang ngalan kag kabubut - on ni jehova sangsa imo mga kabalaka .  kon indi matabo ang imo mga ginapaabot , indi mangampo .  magsalig sing bug - os sa dios .  nahibaloan ko ang mga hunahuna nga ginahunahuna ko ayon sa inyo , nagasiling ang ginoo , mga hunahuna sang paghidait kag indi sang malaut , sa paghatag sa inyo sing paglaum sa inyo kaolihian .  nagasalig bala ako sing bug - os kay jehova  bisan sa gagmay nga mga butang .  ngaa dapat ko pasalamatan si jehova adlaw - adlaw sa iya kaayo .  sa sining katunayan nagakasadya kamo sing daku , bisan pa nga sa malip - ot nga tion sa karon kinahanglan nga mag - antos kamo sang nanuhaytuhay nga pagtilaw ,      samtang ginatugyan ninyo sa iya ang tanan ninyo nga kabalaka , bangod nagaulikid sia sa inyo .  kon yara sa pagtilaw , wala sing isa nga magsiling   ginatilawan ako sang dios .  kay ang dios indi matilawan sa malaut nga mga butang kag wala man sia nagatilaw kay bisan sin - o .  kay ang tanan nga butang nga ginsulat sadto ginsulat sa pagtudlo sa aton , agod paagi sa aton pagbatas kag paagi sa lugpay gikan sa kasulatan makatigayon kita sang paglaum .  sa tanan nga butang may kusog ako paagi sa iya nga nagapabakod sa akon .  nagtulo ang luha ni jesus .  kag nagsiling sia sa ila   dali kamo sa isa ka duog nga baw - ing nga kitahanon lang kag magpahuwayhuway .  kay madamo ang nagakari kag nagalakat , kag wala man lang sila sing higayon bisan sa pagkaon .  may nagamasakit bala sa inyo .  magtawag sia sang mga gulang nga lalaki sang kongregasyon , kag magpangamuyo sila para sa iya , nga nagahaplas sa iya sang lana sa ngalan ni jehova .  busa , mga kauturan ko nga hinigugma , mangin mapag - on kamo , nga di - mationg , kag may madamo pirme nga ginahimo sa hilikuton sang ginuo , kay nahibaluan ninyo nga ang inyo pagpangabudlay may kaangtanan sa ginuo indi wala sing pulos . 
gusto ni jehova nga mangin malipayon ka .  nagpromisa sia nga kon unahon mo ang pagsimba sa iya ,  ini tanan iban pa nga butang idugang sa inyo .  gusto gid niya nga mangin abyan mo sia .  tinguhai nga mangin suod nga abyan sang dios .  amo ini ang pinakadaku mo nga pribilehiyo .  ang ginasiling sang biblia    ako mangin inyo amay , kag kamo mangin akon mga anak nga lalaki kag mga anak nga babayi , '  siling ni jehova .  gusto sang dios nga mangin suod ka nga abyan niya .  ang isa ka paagi para mahimo mo ini amo ang pangamuyo .  ginaagda ka ni jehova nga  indi mag - untat sa pagpangamuyo .   '    handa sia nga pamatian ang imo mga ginahunahuna kag ginakabalak - an .  kon nagapangamuyo ka upod sa imo pamilya , makita nila nga matuod gid ang dios sa imo .  luwas sa pagpakig - istorya sa dios , dapat ka man mamati sa iya .  mahimo mo ini paagi sa pagtuon sang iya pulong kag base sa biblia nga mga publikasyon .  pamalandungi ang imo natun - an .  agod makapamati ka pa gid sa dios , dapat regular ka man nga magtambong sa cristiano nga mga pagtilipon .  ang pagpakig - istorya sa iban parte kay jehova importante man agod maglig - on ang imo kaangtanan sa iya .  kon pirme mo ini ginahimo , magasuod ka pa gid sa iya .  ano ang mahimo mo .  magpain sing tion kada adlaw nga magbasa sang biblia kag mangamuyo subong pamilya , unaha ang espirituwal nga mga hilikuton sangsa paglingawlingaw ang ginasiling sang biblia   magpalapit kamo sa dios , kag magapalapit sia sa inyo .  dapat may iskedyul kamo sang regular nga programa sang pangpamilya nga pagsimba kag himua gid ini .  pero indi lang ini ang inyo himuon .  dapat bahin sang inyo matag - adlaw nga pagkabuhi ang dios .  palig - una ang kaangtanan sang imo pamilya sa dios paagi sa pag - istorya parte sa iya kon  nagalingkod ka sa imo balay , kag sa nagalakat ka sa dalanon , kag sa nagahigda ka , kag sa nagabangon ka .  iluga si josue , nga nagsiling   nahanungud sa akon kag sa akon panimalay , magaalagad kami sa ginoo .  ano ang mahimo mo .  padayon nga hanasa ang tagsa ka miembro sang imo pamilya depende sa ila mga kinahanglanon wala na sing mas maayo pa sangsa pagsimba kay jehova nga dios .  nalipay sia nga makita ka kag ang imo pamilya nga matutom nga nagaalagad sa iya .  kon himuon ninyo ini , labi pa ninyo nga higugmaon kag ilugon si jehova .  mangin suod pa gid kamo nga mag - asawa kon ara ang dios sa inyo pag - asawahay .  mangin malipayon ka kag ang imo pamilya tubtob san - o , bangod  ang ginoo nga imo dios nagpakamaayo sa imo .  san - o kami ulihi nga nag - updanay sang akon tiayon sa pagpangamuyo .  ano ang puede tun - an sang amon pamilya nga magapalig - on sang amon pagtuo kay jehova .  indi pagtuguti nga may mag - upang sa inyo pangpamilya nga pagsimba ipahibalo sing abanse sa imo pamilya kon ano ang inyo binagbinagon para makahanda sila pat - ura nga ara ang tanan pasadyaha ang inyo pagtuon     nga nagasiling sa mabaskog nga tingog   kahadluki ninyo ang dios kag hatagi sia sang himaya , bangod nag - abot na ang oras sang iya paghukom , gani simbaha ninyo ang isa nga naghimo sang langit kag sang duta kag dagat kag mga tuburan sang tubig .  gani , padayon nga pangitaa anay ang ginharian kag ang iya pagkamatarong , kag ini tanan iban pa nga butang idugang sa inyo .  nagsiling sia sa iya    higugmaon mo si jehova nga imo dios sa bug - os mo nga tagipusuon kag sa bug - os mo nga kalag kag sa bug - os mo nga hunahuna .  kag ako mangin inyo amay , kag kamo mangin akon mga anak nga lalaki kag mga anak nga babayi , '  siling ni jehova nga labing gamhanan .  indi kamo mag - untat sa pagpangamuyo .  kag , yari karon .  ako kaupod ninyo sa tanan nga adlaw tubtob sa katapusan sang sistema sang mga butang .  magpalapit kamo sa dios , kag magapalapit sia sa inyo .  tinlui ang inyo mga kamot , kamo nga makasasala , kag putlia ang inyo tagipusuon , kamo nga indi makapamat - od .  kag higugmaon mo si jehova nga imo dios sa bug - os mo nga tagipusuon kag sa bug - os mo nga kalag kag sa bug - os mo nga hunahuna kag sa bug - os mo nga kusog .   '       busa , mangin manug - ilog kamo sa dios , subong mga anak nga hinigugma , . 
para sa dugang pa nga praktikal nga laygay kag kaalam halin sa pulong sang dios , palihug kadtui ang amon web site .  makita mo man diri ang matuod nga mga eksperiensia sang mga mag - asawa pareho sa inyo sa bilog nga kalibutan .  respetuha ang imo tiayon paano malikawan ang masakit nga paghambalanay .  paano malikawan ang pagbaisay .  paano magpatawad .  kon tuman na kasuod ang pag - abyanay kon ang imo tiayon kinahanglan nga atipanon kon paano mangin malipayon ang ikaduha nga pag - asawahay ano ang himuon mo kon magmaoy ang imo bata .  kon may diperensia ang imo bata istoryaha ang imo kabataan parte sa sex kon duhaduhaan sang imo kabataan ang imo pagtuluuhan paghanda sa mga tin - edyer ngaa ginahalitan sang imo tin - edyer ang iya kaugalingon .  pagpakig - angot sa mga indi bahin sang imo ikaduha nga pamilya may bag - o pirme nga mga topiko nga ginadugang . 
