mga dapat himuon kon may kalamidad
ang dapat mo mahibaluan parte sa pagkinot sang enerhiya
wala bala sing malain sa delikado nga kalingawan . 
ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang www .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
ang korte sang mga pakinhason . 
ngaa importante nga mangin handa kon may kalamidad .  ang biblia nagasiling   makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ginabinagbinag sini nga magasin kon ano ang dapat naton himuon antes , sa tion , kag pagkatapos sang kalamidad .  makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ukon  sang pina . 
topiko sa kober  halos matumba ako sa mabaskog nga lupok .  dayon may nag - aso , kag nasunog ang amon opisina sa mataas nga panalgan .  pagpaniro sa eskwelahan .  pirme naton ina mabasa sa mga ulong dinalan sang mga balita .  siempre , lain ang nabasa mo lang ang parte sa kalamidad sangsa naeksperiensiahan mo gid ini .  ano ang mahimo mo antes , sa tion , kag pagkatapos sang kalamidad para maluwas ka sa katalagman .  ang tanan makaeksperiensia sing kalamidad .  ang paghanda amo ang pinakaimportante para maluwas ka sa katalagman .  pero ano ang nalakip sa paghanda .  ihanda ang imo hunahuna .  batuna nga may mga kalamidad kag mahimo ka mabutang sa katalagman pati na ang imo mga pinalangga .  ulihi na ang tanan kon maghanda ka pagkatapos sang kalamidad .  hibalua ang mga kalamidad nga mahimo matabo sa inyo lugar kag kon diin kamo makadto kon matabo ini .  tan - awa kon bala mapag - on ang inyo balay kag kon indi delikado ang napatindugan sini .  kuhaa ang mga madali bangdan sang sunog .  magbutang sing mga smoke detector , kag ilisi ang baterya sini sing indi magkubos isa ka bes kada tuig .  ihanda ang mga kinahanglanon sa emerhensia .  mahimo wala na sing kuryente , tubig , linya sang telepono , kag transportasyon .  kon may salakyan ka , tinguhai nga indi magkubos pirme sa tunga sang tangke ang gasolina , kag pirme gid may pagkaon , tubig , kag emergency kit sa inyo balay .  tan - awa ang kahon nga  ara bala ang imo mga kinahanglanon .  ang paghanda amo ang pinakaimportante para maluwas ka sa katalagman  dapat may listahan ka sang mga numero sang telepono sang imo mga abyan , malapit man sila ukon malayo sa imo .  maghimo sing plano kon paano kamo makapalagyo kag ensayuha ini .  hibalua kon diin ang pinakamalapit nga guluwaan sa inyo bilding , pati na ang kahimusan sang eskwelahan sang inyo kabataan sa tion sang emerhensia .  planuha ninyo sang inyo pamilya kon diin kamo makitaay pareho sang eskwelahan ukon plasa ang isa malapit kag ang isa malayo sa inyo balay .  ginapanugda sang mga awtoridad nga praktison sang inyo pamilya ang paglakat pakadto sa sini nga mga lugar .  maghimo sing plano nga buligan ang iban , lakip na ang mga tigulang kag may mga kasablagan .  sang may sunog na , ang kalabanan nga tawo daw wala nagsapak nag - uyaya pa sila ,  siling ni joshua nga ginsambit kaina .  ginpatay pa sang iban ang ila kompyuter ukon nagkuha pa sing ilimnon nga tubig .  ang isa ka tawo nagsiling ,  basi dapat mahulat lang kita anay .   '   bisan daw indi pa maghulag ang iban , nagsinggit si joshua   dapat maggua na gid kita diri subong .  bangod sini , nakamarasmas ang iya mga kaupod sa trabaho kag nagsunod sa iya panaug sa hagdanan .  kon may matumba , buligi ninyo kag magpadayon lakat ,  sige singgit ni joshua .  makagua gid kita diri .  kon may sunog .  maghapa kag magkamang dayon sa pinakamalapit nga guluwaan .  indi ka makakita sing maayo bangod sa aso .  ang kalabanan nga napatay sa sunog amo ang mga nakahaklo sang aso .  ibilin ang imo mga gamit .  importante ang kada segundo para maluwas mo ang imo kabuhi .  kon may linog .  manago sa mabakod nga mga muebles ukon mga dingding sa sulod .  paabuta nga may mga linog pa pagkatapos sini kag magpalayo dayon sa mga bilding tubtob posible .  mahimo mga inoras pa kag mag - abot ang ginhanas nga mga manugsalbar , gani kon masarangan mo , buligi ang iban .  kon may tsunami .  kon gulpi lang maghunas ang tubig sa dagat , magkadto dayon sa mataas nga mga lugar .  tanda ini nga may nagapadulong nga madamo kag dalagku katama nga mga balod .  kon may buhawi ukon bagyo .  magkadto dayon sa mga lugar nga luwas sa katalagman .  kon may baha .  indi ka magkadto sa mga bilding nga ginabahaan .  indi mag - ubog ukon magdrayb sa baha .  ang tubig sa baha mahimo may higko kag delikado , lakip na ang mga basura , bukas nga mga manhole , kag natumba nga mga poste .  kabalo ka bala .  ang tubig nga duha lang ka pie ang kadalumon mahimo makaanod sang salakyan .  ang kalabanan nga napatay sa baha amo ang mga tawo nga nagtinguha sa pagdrayb sa masulog nga tubig .  kon magsiling ang mga awtoridad nga dapat magbakwit , magbakwit dayon .  pahibalua ang imo mga abyan kon diin ka , kay basi madisgrasya sila sa pagpangita sa imo .  kon magsiling ang mga awtoridad nga dapat magbakwit , magbakwit dayon .  kabalo ka bala .  mas maayo nga mag - text sangsa magtawag .  kon ang mga awtoridad magsiling nga indi kamo maghalin sa inyo balay ukon ginateneran , indi ka maggua .  kon may kemikal , biolohiko , ukon nuklear nga aksidente ukon pag - atake sa gua sang inyo balay , indi ka maggua , patya ang bentilasyon , kag siraduhi sing maayo ang mga puertahan kag mga bintana .  kon may radiasyon bangod sa nuklear , magkadto sa pinakamanubo nga bahin sang bilding para indi ka madali mahalitan .  mamati sa mga estasyon sang tv ukon radyo sa inyo lugar .  indi maggua sa inyo balay kon indi magpahibalo ang awtoridad nga luwas na sa katalagman .  para malikawan ang balatian kag katalagman , binagbinaga ang masunod nga panugda   magtener sa imo mga abyan , kon posible , imbes sa mga balakwitan .  hupti nga matinlo ang inyo ginateneran .  maggamit sing mga kagamitan nga makaamlig sa imo kon nagapaninlo .  kon posible , maggamit sing guantes , mabakod nga sapatos , hard hat , kag mask .  maghalong sa mga linya sang kuryente kag natabunan nga mga baga .  padayuna ang imo kinaandan nga ginahimo kada adlaw tubtob posible .  kinahanglan makita sang imo mga bata nga kalmado ka kag positibo .  tun - i ninyo ang ila mga leksion sa klase , maghampang , kag magsimba bilang pamilya .  indi magpokus sa mga balita parte sa trahedya , kag indi pag - ipaupok sa miembro sang pamilya ang imo ginabatyag .  magpabulig , kag buligi ang iban .  pagkatapos sang kalamidad , padayuna ang imo kinaandan nga ginahimo kada adlaw tubtob posible  batuna nga may madula ka bangod sa kalamidad .  tulumuron sang gobierno kag sang iban pa nga nagabulig nga malampuwasan mo ang kalamidad , indi nga islan ang tanan mo nga pagkabutang nga nadula .  ang kinahanglan lang naton amo ang tubig , pagkaon , mga bayo , kag maistaran .  batuna nga may epekto ini sa imo emosyon kag magpabulig .  masami ini mabatyagan pagkatapos sang kalamidad .  ang mga sintoma nagalakip sang kabalaka , depresyon , kag pagbag - obag - o sang modo , subong man nabudlayan mamensar , magtrabaho , kag magtulog .  makig - istorya sa imo mainulikdon nga mga abyan .  naluwas si joshua sa sunog sa ila ulubrahan , pero madamo sa iya mga kilala ang wala nakaluwas .  ginbuligan sia sang cristianong mga gulang kag mga doktor .  ginpasalig nila ako nga normal lang ang pagbatyag sing kasubo para maumpawan ako kag magalipas lang ini ,  siling ni joshua .  pagligad sang anom ka bulan , wala na ako gawa ginadaman .  ang iban nga sintoma mas madugay nadula .  nagabatyag kita sing inhustisya kon may mga kalamidad .  amo kon ngaa ginabasol sang pila ka tawo ang dios .  madamo sa mga nakaluwas , pareho ni joshua , ang ginakonsiensia .  ginapensar ko man gihapon nga basi mas madamo pa kuntani ang akon naluwas ,  siling niya .  naumpawan gid ako bangod sa akon pagpati nga sa indi madugay pahanabuon sang dios ang bug - os nga hustisya sa duta kag tadlungon ang tanan nga sala .  samtang wala pa ini , ginapabaloran ko ang kada adlaw sang akon kabuhi kag ginahimo ko ang akon masarangan para maamligan ini .  ma - download ini sa www .  ang mga organisasyon nga nagabulig sa tion sang kalamidad nagapalig - on sa mga pamilya nga magtago sang mga kinahanglanon para sa tion sang emerhensia kag usisaon ini kada tuig .  siempre , lainlain ang kinahanglan sa kada lugar kag sitwasyon , gani pamangkuta ang mga ahensia parte sa sini sa inyo lugar para sa praktikal nga mga panugda .  kalabanan nga ginapanugda nga magreserba sing indi magkubos tatlo ka galon nga tubig kada tawo kag indi mapan - os kag instant nga mga pagkaon para sa tatlo ka adlaw .  may pila ka pamilya nga naghanda sing mga bag para sa emerhensia nga nagaunod sing masunod     mga habol , mga bayo , kag mabakod nga mga sapatos   flashlight , radyo   , kag mga baterya   first - aid kit kag pito para magamit sa pagpangayo sing bulig   kutsara , tinidor , pinggan , abre lata , gamay nga mga tool , kag water proof nga mga posporo   mask , waterproof nga tape , kag plastik nga puede mapasilungan   mga sipilyo , habon , tualya , kag tisyu   mga gamit sang bata kag mga kinahanglanon gid sang mga tigulang ukon may mga kasablagan   indi masulod sang tubig nga suludlan sang mga bulong , mga reseta , kag importante nga mga dokumento   listahan sang puede makontak sa tion sang emerhensia kag kon diin kamo makitaay kag mapa sang inyo lugar   credit card kag kuarta   ekstra nga mga yabi sang inyo balay kag salakyan   mga papel , lapis , libro , kag halampangan sang mga kabataan   biblia   par .  mahimo man ninyo malakip ang pila ka butang nga wala sa listahan .  kay sang natawo kita sa kalibutan wala kita sing dala , kag wala man kita sing madala kon mapatay kita .  ukon  kinahanglanon agod mabuhi .  ukon  palasilungan .  sa literal ,  tabon .  kag pahiran niya ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  ang mga butang sang una nagtaliwan na .  ginahimo ko nga bag - o ang tanan nga butang .  nagsiling man sia   isulat mo , kay ini nga mga pulong matutom  kag matuod .  ukon  masaligan . 
kinahanglan naton ang enerhiya para magpainit ukon magpabugnaw sang aton mga balay , para sa gatong sang aton salakyan , kag para mahimo ang madamo nga hilikuton kada adlaw .  pero ang mga tawo sa bilog nga kalibutan nagaatubang sing daku nga problema sa enerhiya .  para kay gary , nga taga - bagatnan nga aprika , daku gid nga problema  ang padayon nga pagmahal sang gatong .  si jennifer , nga taga - pilipinas , nabalaka gid kon bala may masaligan pa nga makuhaan sang enerhiya , kay  pirme na lang brown out .  si fernando , nga taga - el salvador , nagsiling nga  nabalaka sia sa epekto sa palibot .  sa madamo nga lugar sa bilog nga kalibutan , ang mga ginahalinan sang enerhiya nagahigko sa palibot .  gani mahimo maghunahuna ka ,  paano ko atubangon ini nga mga problema sa enerhiya .   '  tanan kita makadesisyon nga mangin maalamon sa paggamit sing enerhiya .  ang husto nga pagkinot kag paggamit sing enerhiya may mga benepisyo .  kon gamay ang aton magamit nga enerhiya , gamay man ang aton balayran .  makabulig pa kita sa pag - amlig sang palibot , kay wala na kita nagadugang sa nagadaku nga problema sa enerhiya .  binagbinagon naton ang tatlo ka aspekto nga mahimo kita mangin maalamon sa paggamit sang enerhiya  sa aton puluy - an , transportasyon , kag mga hilikuton kada adlaw .  magkinot sa paggamit sing erkon kag heater .  ginapakita sang isa ka pagtuon sa isa ka pungsod sa europa nga paagi sa pagbuhin sang init sang heater sing duha lang ka degrees kon tigtulugnaw , daku gid ang makinot nga enerhiya sa bilog nga tuig .  si derek , nga taga - canada , nag - ugyon man sa sini .  paagi sa pagsuksok sing madamol nga mga bayo imbes nga pataasan ang temperatura sang mga heater , makakinot kami sing enerhiya ,  siling niya .  amo man sini nga prinsipio ang maaplikar sa paggamit sing erkon sa mga mainit ang klima .  ginapahinay ni rodolfo , nga taga - pilipinas , ang thermostat sang iya erkon .  nagsiling sia ,  makakinot kami sa kuarta kag sa enerhiya .  isira ang mga bintana kag mga puertahan kon nagapainit ukon nagapabugnaw sang inyo balay .  indi mausik ang enerhiya kon tinguhaan naton nga indi makagua ang init ukon bugnaw .  halimbawa , kon bukas ang puertahan kon tigtulugnaw , mas daku nga enerhiya ang kinahanglan para mapainit ang temperatura sa inyo balay .  magluwas sa pagsira sang mga bintana kag mga puertahan , ang pila nakabuhin pa gid sang mausik nga enerhiya paagi sa pagbutang sing mas maayo sing insulasyon nga mga bintana .  maggamit sing indi mahakog sa enerhiya nga mga suga .  imbes maggamit sing kinaandan nga mga bombilya , nagagamit kami sing bag - o nga mga bombilya nga mas makini sa enerhiya ,  siling ni jennifer , nga ginsambit kaina .  bisan pa mas mahal ini nga klase sang mga suga , indi ini mahakog sa enerhiya , gani mas diutay ang imo balayran sa kuryente .  kon mahimo , magsakay sa pangpubliko nga transportasyon .  kon posible , nagasakay ako sa tren ukon nagabisikleta pakadto sa obra ,  siling ni andrew nga taga - great britain .  ang libro nga energy  what everyone needs to know nagapahanumdom sa aton nga  ang mga awto mas magasto sa enerhiya sing tatlo ka pilo kada pasahero sangsa mga bus kag mga tren .  planuha sing maayo ang imo biyahe .  kon naplano mo na nga daan ang imo biyahe , malikawan mo ang pagbalikbalik , gani mas makakinot ka sang enerhiya , tion , kag kuarta .  si jethro , nga taga - pilipinas , nagapain na nga daan sang iya inugpatughong .  gani mas maplano ko sing maayo ang akon mga biyahe .  buhini ang paggamit sing mainit nga tubig .  bangod nagagamit sing enerhiya ang pag - init sang tubig , ang pagbuhin sa paggamit sini makakinot man sa enerhiya .  gani may rason gid si victor , nga taga - bagatnan nga aprika , sa pagsiling   ginatinguhaan namon nga maggamit sing indi tama kainit nga tubig kon nagapaligo .  suno sa sientipiko nga si steven kenway ,  wala ka gid sing pierdihon kon ginabuhinan mo ang ginagamit nga mainit nga tubig ,  bangod  mabuhinan sini ang enerhiya kag tubig nga magamit , mabuhinan ang kinahanglanon nga enerhiya para sa mga kagamitan , kag ang mga puluy - an .  makakinot sa galastuhan .  lakip sa sini ang mga suga , mga gadyet , kag mga gamit , pareho sang mga tv kag kompyuter .  madamo sini nga kagamitan nga bisan ginpatay na , nagakaon gihapon sang kuryente .  gani ginapanugda sang pila ka eksperto nga hukson sa salaksakan ukon maggamit sing may switch nga mga extension cord para mas makakinot sa kuryente .  amo ini ang pirme ginahimo ni fernando , nga ginsambit kaina ,  ginapatay ko ang suga kag ginahukas ko sa mga salaksakan ang mga wala ko na ginagamit .  mahimo nga indi naton makontrol ang presyo sang enerhiya ukon ang malain nga epekto sini sa palibot , pero makadesisyon kita nga gamiton ini sing maalamon .  ang mga tawo sa bilog nga kalibutan nagapangita sing paagi nga mahimo ina .  matuod , nagakinahanglan sing panikasog kag pagplano ang pagkinot sang enerhiya , pero binagbinaga ang mga benepisyo .  si valeria nga taga - mexico nagsiling   diutay lang ang akon gasto , kag naamligan ko pa ang palibot .  halimbawa , may mga gamit nga kinahanglan sang hangin halin sa gua ukon may mga instruksion nga kinahanglan buksan ang puertahan ukon bintana .  ang biblia nagaunod sing mapuslanon nga mga prinsipio nga nagapalig - on sa aton nga mangin maalamon sa paggamit sing materyal nga mga butang .  ano ang puede mo himuon para wala sing mausik .  ano ang epekto sang imo mga ginahimo sa imo kaingod .  sa inyo komunidad .  kag sang nabusog na sila , nagsiling sia sa iya mga disipulo   tipuna ninyo ang nabilin nga mga tinipik agod wala sing mausik .  samtang ginapangita ninyo indi lamang ang inyo personal nga kaayuhan , kundi ang iya man sang iban . 
ang pagtamod sang biblia sang una , ang mga israelinhon nagapakig - away sa ngalan sang ila dios nga si jehova .  buot bala silingon nga nalipay man ang dios sa mga inaway subong .  ang mga israelinhon nagasimba sa mapintas nga dios sang inaway .  ang mga pungsod nga ginpierde sang mga israelinhon tama gid kasingki kag nagahimo sing malain lakip ang pagpakigsekso sa mga sapat , paghulid sa malapit nga paryente , kag paghalad sang mga bata .  pagkatapos sila hatagan sing ginatos ka tuig para magbag - o , ang dios nagsiling   bangod sini nangin indi matinlo ang mga pungsod nga ginatabog ko sa inyo atubangan .  bangod malaut ini nga mga pungsod amo nga tabugon sila ni jehova nga inyo dios sa inyo atubangan .  sa madamo nga inaway , ang mga lider sang relihion sang tagsa ka grupo nagapangangkon nga ginadampigan sila sang dios .  pirme gid nadalahig ang relihion sa tagsa ka inaway nga natabo ,  siling sang libro nga the causes of war .  wala ginatugutan ang mga cristiano nga makig - away sa ila mga kaaway .  si apostol pablo nagsulat sa iya pareho nga mga cristiano   himua ang masarangan ninyo sa pagpakighidait sa tanan nga tawo .  indi kamo magtimalos .  imbes nga ipadala ni jesus ang iya mga sumulunod sa inaway , ginsilingan niya sila   padayon nga higugmaa ang inyo mga kaaway kag padayon nga ipangamuyo ang mga nagahingabot sa inyo , agod mangin anak kamo sang inyo amay nga yara sa langit .  bisan pa may inaway sa lugar nga ginaistaran sang mga cristiano , dapat sila magpabilin nga neutral , nga  indi .  bahin sang kalibutan .  gusto sang dios nga higugmaon sang iya mga sumilimba sa tanan nga pungsod ang ila mga kaaway kag indi sila mangin bahin sang kalibutan , gani wala gid sia sing may ginadampigan sa mga inaway subong .  ang akon ginharian indi bahin sini nga kalibutan .  kon ang akon ginharian bahin sini nga kalibutan , ang akon mga alagad nakig - away kuntani agod indi ako madakop sang mga judiyo .  apang , ang matuod , ang akon ginharian indi halin sa sini .  indi gid malikawan ang inaway .  daw indi gid matabo ang dayon nga paghidait sa bilog nga kalibutan sa sini nga siglo .  mauntat ang mga inaway kon wala na sing gusto makig - away .  gani sa indi madugay , dulaon sang ginharian sang dios ang matuod nga gobierno nga nagagahom sa langit ang tanan nga armas sa aton planeta kag tudluan ang mga tawo nga mangin mahidaiton .  ginapasalig kita sang biblia nga  tadlungon  sang dios  ang mga butang para sa kaayuhan sang gamhanan nga mga pungsod , bisan malayo kag malapit .  salsalon nila ang ila mga espada nga mangin mga punta sang arado kag ang ila mga bangkaw nga mangin mga garab nga inughagbas .  ang pungsod indi na makig - away sa iban nga pungsod , kag indi na sila magtuon sa pagpakig - away .  ginatudlo sang biblia nga sa paggahom sang ginharian sang dios wala na sing gobierno sang mga pungsod nga nagapakigbato sang ila interes , indi makatarunganon nga mga pagsulundan nga ginabangdan sang pagrebelde sang mga pumuluyo , ukon diskriminasyon nga nagaresulta sa pagbinahinbahin .  gani wala na sing inaway .  indi sila manghalit ukon mangguba ,  promisa sang dios ,  bangod ang duta mapuno sang ihibalo tuhoy kay jehova kaangay sang tubig nga nagahil - ob sa dagat .  ginapauntat niya ang mga inaway sa bug - os nga duta .  ginabali niya ang pana kag ginautod ang bangkaw  ginasunog niya ang mga kangga sang mga hangaway .  indi mo pagtugutan nga ihalad  ang bisan sin - o sa imo mga anak kay molec .  indi mo pagpasipalahan ang ngalan sang imo dios sa sina nga paagi .  ako si jehova .  makangilil - ad ini nga buhat .  indi man dapat maghulid ang isa ka babayi sa isa ka sapat .  paglapas ini sa kinaugali .  ukon  ihatag .  gintukod nila ang mataas nga mga duog sang tofet , nga yara sa nalupyakan sang anak ni hinom ,  agod sunugon sa kalayo bilang halad ang ila mga anak nga lalaki kag babayi , butang nga wala ko ginsugo kag wala gid magsulod sa akon tagipusuon .   '    tan - awa ang glossary ,  gehenna .  ukon  hunahuna .  indi bangod sang inyo pagkamatarong ukon pagkatadlong sang inyo tagipusuon nga makasulod kamo agod panag - iyahan ang ila duta .  kundi , bangod malaut ini nga mga pungsod amo nga tabugon sila ni jehova nga inyo dios sa inyo atubangan kag agod matuman ang ginpanumpa ni jehova sa inyo mga katigulangan , kay abraham , kay isaac , kag kay jacob .  himua ang masarangan ninyo sa pagpakighidait sa tanan nga tawo .  ginahatagan niya sing ulan ang mga matarong kag mga indi matarong .  kon kamo bahin sang kalibutan , higugmaon kamo sang kalibutan , kay ini ang nagapanag - iya sa inyo .  apang ginadumtan kamo sang kalibutan bangod indi kamo bahin sang kalibutan , kundi ginpili ko kamo halin sa kalibutan .  nagsabat si jesus   ang akon ginharian indi bahin sini nga kalibutan .  kon ang akon ginharian bahin sini nga kalibutan , ang akon mga alagad nakig - away kuntani agod indi ako madakop sang mga judiyo .  apang , ang matuod , ang akon ginharian indi halin sa sini .  hukman niya ang madamo nga tawo , kag tadlungon ang mga butang  para sa kaayuhan sang gamhanan nga mga pungsod , bisan malayo kag malapit .  salsalon nila ang ila mga espada nga mangin mga punta sang arado kag ang ila mga bangkaw nga mangin mga garab nga inughagbas .  ang pungsod indi na makig - away sa iban nga pungsod , kag indi na sila magtuon sa pagpakig - away .  ukon  kay - uhon ang mga butang .  indi sila manghalit ukon mangguba sa bug - os ko nga balaan nga bukid , bangod ang duta mapuno sang ihibalo tuhoy kay jehova kaangay sang tubig nga nagahil - ob sa dagat .  ginapauntat niya ang mga inaway sa bug - os nga duta .  ginabali niya ang pana kag ginautod ang bangkaw  ginasunog niya ang mga kangga  sang mga hangaway .  ukon mahimo ,  mga taming . 
bulig para sa pamilya   pamatan - on  nagtindog ako malapit sa madasig katama nga tren nga nag - agi sa tanel .  bangod sa adrenalin daw nalipatan ko ang akon problema .  sang naglumpat ako sa tubig halin sa mataas nga pil - as , daw nalipatan ko ang tanan sa sulod lang sang pila ka segundo .  nanamian gid ako sini , pero kon kaisa ginakulbaan man .  pareho ni leon kag ni larissa , madamo nga pamatan - on ang nanamian magtesting kon diin gid asta ang ila masarangan , nga kon kaisa tama na ka delikado .  daw naganyat ka man bala nga himuon ini .  kon huo , mabuligan ka sini nga artikulo .  ang delikado nga mga kalingawan makaaladik .  mahimo ka magbatyag sing grabe nga excitement sing makadali lang , pero pagkatapos sini mas gusto mo pa gid sang mas grabe pa .  si marco , nga pareho ni leon nga nagsulod sa mga tanel sang tren , nagsiling   daw indi ako kontento .  nalipay gid ako sing makadali lang .  pero daw gusto ko pa gid ang mas delikado .  si justin , nga nagsakay sa tama kadasig nga skate paagi sa pagkabit sa nagaagi nga mga salakyan , nagsiling   nanamian gid ako sini kag gusto ko sulitsuliton .  gusto ko nga dayawon ako sang mga tawo pero naospital ako .  indi ka makadesisyon sing maayo bangod sa pagpamilit sang iban .  ang pamatan - on nga lalaki nga si marvin nagsiling   ginpilit ako sang akon mga abyan nga magtaklas sa mataas nga bilding nga wala sing proteksion , kag ginsilingan nila ako   sige na .  masarangan mo  ' na .   '  pamatyag ko delikado gid ini .  nagapalangurog ako sang gintaklas ko ang bilding .  si larissa , nga ginsambit kaina , nagsiling   gin - ilog ko lang ang ginahimo sang iban .  nagsunodsunod lang ako sa ila .  ginagamit man sang pila ang internet paagi sa pagdayaw sa mga nagahimo sang delikado nga mga kalingawan kag nagapakadiutay sang risgo sini para mapilitan ang iban .  ang matuod , madamo ang nagatan - aw sang mga gina - post sa social media , kag bangod sini , ginadayaw gid ang mga nagahimo sini .  halimbawa , ang pila sa popular nga mga video nagapakita sang mga nagaagi sa madamo nga balagbag sa alagyan   paagi sa madasig nga pagdalagan , pagsaka , ukon paglumpat nga wala sing ano man nga proteksion .  bangod sini , makahimo ka sing duha ka sala nga rason    indi man gid ini tama ka delikado .  ginahimo man ini sang tanan .  ang resulta  daw gusto mo testingan ang mga kalingawan nga tama ka delikado .  may mas maayo kag indi delikado nga mga paagi para mabal - an mo ang imo masarangan .  ang paghanas sa pisikal may diutay nga kapuslanan ,  siling sang biblia .  pero nagapaandam man ang biblia sa imo nga  magkabuhi nga may maligdong nga hunahuna .  paano mo ini mahimo .  pamensara ang mga risgo .  ang biblia nagasiling   ang tawo nga maalamon nagahunahuna sing maayo antes sia maghulag , apang ang buangbuang nagapakita sang iya kabuangan .  antes ka mag - entra sa isa ka kalingawan , hibalua anay kon ano ang mga risgo .  pamangkuta ang imo kaugalingon ,  ini bala nga kalingawan tama ka delikado nga mahimo ako mapatay ukon mahalitan .  makig - abyan lang sa mga may pagtahod sa kabuhi .  ang matuod nga mga abyan wala nagapalig - on sa imo nga irisgo ang imo kabuhi ukon nagakumbinsi sa imo nga himuon ang mga butang nga wala mo nanamian .  si larissa nagsiling   ang maayo kag masaligan nga mga abyan nagabulig sa akon nga makapili sing maayo nga mga kalingawan .  sang bag - o na ang akon mga abyan , nagbag - o man ang akon kabuhi .  pamangkuta ang imo kaugalingon ,  ini bala nga kalingawan tama ka delikado nga mahimo ako mapatay ukon mahalitan .   '  ipakita ang imo ikasarang nga wala nagarisgo sang imo kabuhi .  bahin na sang pagdaku ang  pagtuon kon paano makapahamtang sang imo kaugalingon nga mga prinsipio kag mga limitasyon ,  siling sang libro nga adolescent risk behaviors .  mahibaluan mo ang imo ikasarang sa indi delikado nga paagi , nga nagagamit sing nagakaigo nga proteksion kag paghalong .  kinahanglan may matuod ka nga pagtahod sa kaugalingon .  respetuhon ka sang mga tawo base sa imo ikasarang sa pag - atubang sa matuod nga mga problema sa kabuhi , indi base sa ginhimo mo nga tama ka delikado .  si larissa nagsiling   ang paglumpat sa pil - as amo pa lang ang umpisa sang mga ginhimo ko nga nagrisgo sa akon kabuhi .  mas maayo kuntani nga sadto pa lang , nangindi na ako .  ang punto  imbes maghimo sang mga butang nga tama ka delikado para mahawathawat ka , ipakita ang kaalam sa pagpili mo sing kalingawan .  ang tawo nga maalamon nagabinagbinag sang tagsa niya ka tikang .  ang tawo nga nagaupod sa maalamon mangin maalamon man .  ang banas sang kabuhi nagapaibabaw sa isa nga mahinantupon , agod ipahilayo sia sa lulubngan sa idalom .  peter  dapat pamensaron mo man ang risgo indi lang kon daw ano kasadya sang imo himuon .  kay man , wala sing bisan sin - o nga pamatan - on nga gusto mag - wheelchair .  rio  kon may gusto himuon ang imo mga abyan nga wala mo nagustuhan , mas maayo nga indi ka na lang mag - upod sa ila .  kay kon ato ka na didto , mabudlay na gid mangindi ukon magbag - o sang imo desisyon .  kay ang paghanas sa pisikal  may diutay nga kapuslanan , apang ang diosnon nga debosyon mapuslanon sa tanan nga butang , kay nagasaad ini sang kabuhi karon kag sang kabuhi sa palaabuton .  ukon  ehersisyo .  nagahanas ini sa aton nga sikwayon ang pagkadidiosnon kag kalibutanon nga mga kailigbon kag magkabuhi nga may maligdong nga hunahuna kag pagkamatarong kag diosnon nga debosyon sa tunga sining karon nga sistema sang mga butang ,   ukon  presente nga tion .  tan - awa ang glossary .  ang tawo nga maalamon nagahunahuna sing maayo antes sia maghulag , apang ang buangbuang nagapakita sang iya kabuangan .  ang tawo nga mapinatihon ,  nagapati sa bisan ano nga mabatian niya , apang ang tawo nga maalamon nagabinagbinag sang tagsa niya ka tikang .  ukon  kulang sing kinaalam .  ang tawo nga nagaupod sa maalamon mangin maalamon man , apang ang tawo nga nagaupod sa mga buangbuang mapahamak .  ang banas sang kabuhi nagapaibabaw sa isa nga mahinantupon , agod ipahilayo sia sa lulubngan  sa idalom .  ukon  sheol ,  nga amo ang kabilugan nga lulubngan sang katawhan .  tan - awa ang glossary .  ang tawo nga mapinatihon ,  nagapati sa bisan ano nga mabatian niya , apang ang tawo nga maalamon nagabinagbinag sang tagsa niya ka tikang .  ukon  kulang sing kinaalam .  ang tawo nga nagaupod sa maalamon mangin maalamon man , apang ang tawo nga nagaupod sa mga buangbuang mapahamak .  ang banas sang kabuhi nagapaibabaw sa isa nga mahinantupon , agod ipahilayo sia sa lulubngan  sa idalom .  ukon  sheol ,  nga amo ang kabilugan nga lulubngan sang katawhan .  tan - awa ang glossary . 
siudad sang astana mga lugar kag mga tawo ang mga kazakh sang una pirme nagasaylosaylo .  asta subong , ang iban nga kazakh nga nagabantay sang mga sapat nagasaylo sang ila mga sapat sa lainlain nga palahalban depende sa panahon .  kon tig - ilinit , nagataklad sila sa mas mataas kag matugnaw nga mga lugar para magpahalab .  pero samtang nagahilapit ang tigtulugnaw , nagadulhog naman sila upod sa ila mga sapat pakadto sa mas mainit nga mga lugar .  ang iban nga kazakh nagaistar sa dalagku nga mga siudad .  pero makita gihapon sa ila mga tradisyon , pagkaon , kag mga gamit ang nagasaylosaylo nga kabuhi sang ila mga katigulangan sang una .  ang mga kazakh madamo gid sing napanubli nga mga binalaybay , ambahanon , kag musika nga ginatokar sa ila mga instrumento .  ang yurt ang tradisyonal nga balay nga masaylosaylo amo ang nangin simbulo sang pagkabuhi nga malapit sa kinaugali .  mas gusto gihapon sang mga manugbantay sang karnero nga mag - istar sa yurt , kag pirme ini ginagamit sang mga tagasiudad sa espesyal nga mga okasyon .  ginahimo man nga dalayunan sang mga turista ang mga yurt .  makita sa sulod sang yurt ang sarisari nga ikasarang sang mga babayi nga kazakh sa pagburda , paghabol , kag paghimo sing karpet .  sa sulod sang yurt palangga gid sang mga pamilya nga nagaistar sa uma ang ila mga kabayo .  ang manami nga kabayo mahal katama kag ginaregalo .  sa mga uma , ang mga bata nga lalaki makahibalo na magsakay sa kabayo .  ang kinaandan nga pagkaon sang mga kazakh nagalakip sing karne kag sa masami indi makahang .  ang pila sa paborito nila nga ilimnon amo ang koumiss , nga halin sa gatas sang kabayo kag ginasiling nga maayo sa panglawas , kag ang mananam kag medyo maaslom nga shubat , nga halin sa gatas sang kamelyo .  ginaabiabi gid sang sanga talatapan sang mga saksi ni jehova sa almaty ang mga bisita kag bukas ini para sa tour .  ang tubig sang lake balkhash sa kazakhstan maparat sa sidlangan nga bahin kag halos matab - ang sa katundan nga bahin .  madamo gihapon ang nagagamit sing nahanas nga mga agila kag iban pa nga pispis sa pagpangayam .  sagad gid ang mga kazakh sa paghanas sang mga golden eagle kag nanamian gid sila sini . 
gindesinyo bala ini .  ang mga alukaba amo ang rason nga mabuhi ang mga pakinhason bisan pa grabe ang puersa sa idalom sang dagat .  bangod mabakod gid ini nga proteksion , gusto tun - an sang mga enhinyero ang korte kag ang desinyo sini nga mga pakinhason para makadesinyo sang mga salakyan nga makaamlig sa mga pasahero kag sang mga bilding nga makaamlig sa mga tawo sa sulod sini .  binagbinaga  gintun - an sang mga enhinyero ang duha ka klase sang pakinhason ang nagatakoptakop   kag ang nagatiyog .  sa mga pakinhason nga nagatakoptakop ang korte , nakita nila nga bangod sa mga linya sa gua sang alukaba nagadiretso ang puersa sa tinabuan kag sa kilid sang pakinhason .  pero sa mga pakinhason nga nagatiyog ang korte , ang puersa nagadiretso sa sentro sini .  sa sining duha ka klase sang pakinhason , ang korte sini amo ang rason nga ang puersa nagadiretso sa pinakamabakod nga bahin sang alukaba , gani kon masamaran ang alukaba indi mahalitan ang pakinhason sa sulod .  gintestingan man sang mga researcher ang kabakod sang matuod nga pakinhason kon ikumparar sa simple nga daw paya kag daw apa nga mga korte   nga gin - ilog sa korte kag desinyo sang pakinhason .  ginapakita sang resulta nga doble ang kapag - on sang matuod nga alukaba sang pakinhason sangsa simple lang nga mga korte .  ang scientific american nagkomento parte sa sini nga pagtuon , nga nagasiling   kon makadesinyo gid man sa ulihi sang salakyan nga daw pakinhason ang korte , manami gid ini tan - awon kag makaamlig gid sa nagasakay sa sini .  ano sa banta mo .  ang korte bala sang pakinhason natabuan lang .  ukon may nagdesinyo sini . 
komunidad kag pulitika ngaa wala nagaentra sa inaway ang mga saksi ni jehova .  kilala ang mga saksi ni jehova sa bilog nga kalibutan nga wala nagaentra sa inaway .  hibalua kon ngaa amo sini ang ila panindugan .  pagbulig sa komunidad kon may trahedya , ginapahulag kami sang gugma nga magbulig sa madamo nga pungsod , ang mga saksi ni jehova nagaaman sing bulig sa tion sang kalamidad . 
