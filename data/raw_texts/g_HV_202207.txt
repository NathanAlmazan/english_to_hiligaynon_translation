ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang donate .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
samtang nagalala ang mga sitwasyon sa kalibutan , mas madamo pa gid sa aton ang nagaantos sa resulta sang mga kalamidad kag sa mga problema nga ginhimo sang tawo .  hibalua kon ano ang puede mo mahimo para maatubang ini nga mga problema kag para maproteksionan ang imo kaugalingon kag ang imo mga pinalangga . 
nagalala nga sitwasyon sa kalibutan paano mo ini atubangon . 
pamatyag mo bala apektado ka na gid sang mga problema sa kalibutan subong .  ang masunod bala nga mga kahimtangan nagakatabo man sa inyo lugar .  giyera   epidemia   kalamidad   kapigaduhon   diskriminasyon   pagpamintas kon may malain nga matabo , pareho sang trahedya ukon kalamidad , madamo nga biktima ang nagaka - shock kag nagakadulaan sing paglaum .  ang iban naman nagakaurungan kag daw nagapabaya lang .  pero kon magpadayon ina nga reaksion sa malawig nga tion , magaresulta ina sa lain pa gid nga problema .  kon may mabudlay nga sitwasyon , dapat may himuon ka dayon para proteksionan ang imo mga pinalangga , ang imo panglawas , ang imo palangabuhian , kag ang imo kalipay .  ano ang puede mo himuon subong para haganhagan ang epekto sa imo sang nagalala nga sitwasyon sa kalibutan . 
nagalala nga sitwasyon sa kalibutan ang isa ka trahedya ukon kalamidad may sarisari nga epekto sa panglawas sang mga tawo .  ang grabe nga mga kabudlayan nagapa - stress sa mga tawo , kag kon pirme sila nagaka - stress madali man sila magmasakit .  kon may trahedya kag mga kalamidad , nagaginutok ang mga ospital kag ginakulang ang mga bulong .  gani indi maatipan sing maayo ang mga pasyente .  kon may kalamidad , nagapamigado ang mga tawo .  gani indi na sila makabakal sang masustansia nga pagkaon ukon makapabulong .  ang malala nga balatian kag ang stress mahimo mangin rason nga makahimo ka sing indi maayo nga mga desisyon , amo kon ngaa mapabay - an mo na ang imo panglawas .  bilang resulta , mas magalala pa gid ang imo ginabatyag .  kon pabay - an mo lang ini , mahimo maglala ang imo kahimtangan , kag mahimo mabutang sa katalagman ang imo kabuhi .  pero kon mapagros ka , mas handa ka sa paghimo sang maayo nga mga desisyon kon may mag - abot nga mabudlay nga mga problema .  manggaranon ka man ukon indi , may mahimo ka para proteksionan ang imo panglawas .  kon posible , ginapensar sang maalamon nga tawo ang mga sitwasyon nga puede mangin delikado kag ginatinguhaan niya nga likawan ini .  maaplikar man ini sa aton panglawas .  masami nga mabuhinan naton ang risgo nga magmasakit ukon malikawan ang paggrabe sang aton ginabatyag kon pirme matinlo ang aton kaugalingon kag ang aton puluy - an .  kay man , mas maayo nga likawan ang balatian sangsa bulngon ini .  kon pirme matinlo ang aton kaugalingon kag ang aton puluy - an , mabuhinan man ang aton gasto sa pagpadoktor kag pagbakal sing bulong .  gin - islan ang iban nga ngalan sa sini nga magasin .  sa mabudlay nga mga sitwasyon , proteksioni ang imo panglawas paagi sa pagsunod sa sining praktikal nga mga tip mangin matinlo pirme sa kaugalingon kag sa puluy - an ang ginasiling sang biblia   makita sang tawo nga maalamon ang katalagman kag nagapanago sia .  pensara ang mga sitwasyon nga posible mangin delikado sa imo panglawas kag likawi ini .  hinawi pirme ang imo kamot kag maggamit gid sing habon , ilabi na antes mag - uyat sing pagkaon ukon pagkatapos maggamit sang kasilyas .  tinlui pirme ang imo puluy - an kag i - disinfect ini , ilabi na ang mga lugar sa imo puluy - an ukon ang mga butang nga pirme ginauyatan ukon ginatandog .  kon posible , indi magpalapit sa mga tawo nga may makalalaton nga balatian .  magkaon sang masustansia nga pagkaon ang ginasiling sang biblia   wala sing tawo nga nagadumot sa iya kaugalingon nga lawas , kundi ginapakaon kag ginapalangga niya ini .  ginapakita naton nga palangga ta ang aton lawas kon nagahalong kita kon ano ang ginapasulod naton sa sini .  mag - inom sing bastante nga tubig .  magkaon sing sarisari nga prutas kag utan .  limitahi ang pagkaon sang matambok , maalat , kag matam - is .  indi magpanigarilyo , magpahubog , ukon mag - drugs .  para indi kami magmasakit , nagakaon kami sang masustansia nga mga pagkaon .  kay kon indi , ang amon gamay nga kita maubos lang sa pagpabulong .  mas maayo nga gastuhon namon ang amon kuarta sa masustansia nga pagkaon .  mag - exercise ang ginasiling sang biblia   mas maayo pa ang diutay nga pahuway sangsa tuman nga pagpangabudlay kag paglagas sa hangin .  kinahanglan naton mag - obra pero kinahanglan man naton ang bastante nga pahuway .  mag - exercise pirme .  puede mo umpisahan paagi sa regular nga paglakatlakat lang anay .  ang pag - exercise makapanami sang imo panglawas bisan may edad ka na , dis - ebol , ukon nalimitehan sang malubha nga balatian .  magpahuway sing maayo   magpahuway sing maayo .  kon kulang ang imo pahuway , nagadugang ang imo stress kag mabudlayan ka magpokus .  kon pirme kulang ang imo pahuway mahimo nga magmasakit ka sa ulihi .  mag - iskedyul kon ano oras ka matulog kag sunda ini .  tinguhai nga magtulog sa pareho nga oras kada gab - i kag magbugtaw sa pareho nga oras kada aga .  likawi nga magtan - aw sing tv ukon maggamit sing gadyet kon nagahigda ka na para magtulog .  kon manugtulog ka na , indi magkaon sing madamo kag indi mag - inom sing may caffeine ukon may alkohol .  daku gid ang epekto sang tulog sa akon panglawas .  kay kon kulang ang akon tulog , kon kaisa nagasakit ang akon ulo kag nagapalanakit ang akon lawas .  pero kon bastante ang akon tulog , kanami sang pamatyag ko kag daw mahimo ko ang tanan nga gusto ko himuon .  kapagsik sa akon kag talagsa lang ako nagamasakit .  magtuon sing dugang pa .  tan - awa ang video nga paglapta sang virus ang puede mo mahimo .  basaha man ang artikulo nga  mga paagi para mangin mapagros ka .  makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ukon  sang pina .  kay wala sing tawo nga nagadumot sa iya kaugalingon nga lawas ,  kundi ginapakaon kag ginapalangga niya ini , subong sang ginahimo sang cristo sa kongregasyon ,  sa literal ,  unod .  mas maayo pa ang diutay nga pahuway  sangsa tuman nga pagpangabudlay  kag paglagas sa hangin .  sa literal ,  isa ka hakop nga pahuway .  sa literal ,  duha ka hakop nga pagpangabudlay . 
nagalala nga sitwasyon sa kalibutan madamo nga tawo ang nagaobra tudotudo kada adlaw para mabakal ang ila mga kinahanglanon .  pero bangod sa nagalala nga sitwasyon sa kalibutan nagabudlay pa gid ini .  kon may problema sa isa ka lugar , ang panguna nga mga kinahanglanon pareho sang pagkaon kag ilistaran , nagamahal man .  kon may krisis , madamo ang nagakadulaan sang obra ukon nagakapilitan nga mag - obra bisan gamay ang sueldo .  kon may matabo nga mga kalamidad , mahimo mahalitan ukon maguba ang mga negosyo , mga balay , ukon mga propiedad amo nga madamo ang nagapamigado .  kon gamiton mo sing maayo ang imo kuarta , mas preparado ka kon may mag - abot nga krisis .  ang imo mga napundar indi permanente .  ang imo sueldo , ang imo savings , kag ang imo mga propiedad mahimo magbarato ukon madulaan sing balor .  may mga butang man nga indi mabakal sang kuarta , pareho sang kalipay kag paghiusa sang pamilya .  ang ginasiling sang biblia   kon kita may pagkaon , kag panapton , mangin kontento na kita sa sini .  kon kontento kita , ginakontrol naton ang aton mga gusto kag nalipay na kita kon ara ang aton mga kinahanglanon .  importante gid ini kon apektado ang aton palangabuhian .  para mangin kontento , mahimo nga kinahanglan mo pasimplehon ang imo kabuhi .  kon ang imo gasto mas daku sa imo kita , magkaproblema ka gid .  sa mabudlay nga mga sitwasyon , proteksioni ang imo palangabuhian paagi sa pagsunod sa sining praktikal nga mga tip buhini ang mga galastuhan   indi anay magbakal sang bag - o nga bayo ukon mag - ilis sang bag - o nga appliances kon indi pa man kinahanglanon .  pamangkuta ang imo kaugalingon   kinahanglan ko gid bala ang salakyan .  puede bala ako makatanom sang mga utanon .   '    antes magbakal sang bisan ano , pamangkuta ang imo kaugalingon   kinahanglan ko gid bala ini .  masarangan ko bala ini baklon .   '    mag - apply para sa bulig sang gobierno ukon sang iban pa nga organisasyon kon may ara sa inyo lugar .  nag - istoryahanay ang amon bilog nga pamilya para binagbinagon ang amon paagi sang pagkabuhi .  wala anay namon gindayon ang iban namon nga paglingawlingaw ukon ginlimitehan namon ang amon gasto sa sini .  kag mas barato na nga mga ingredient ang ginapili namon sa amon ginaluto nga pagkaon .  magbadyet ang ginasiling sang biblia   ang mga plano sang mapisan pat - od nga magamadinalag - on , apang ang tanan nga nagapadasudaso pat - od nga magaimol .  makabulig ang badyet para masigurado mo nga indi magsobra ang imo gasto sa imo ginakita .  una , ilista ang ginabulubanta mo nga mangin kita mo sa isa ka bulan .  dason , ilista sing isaisa ang imo mga gasto kada bulan kag usisaa sing maayo kon diin nagakadto ang imo kuarta .  dayon , ikumparar ang imo kita sa imo gasto , kag kon kinahanglan , buhini ang imo mga galastuhan para makaigo ang imo badyet .  kada bulan , nagahimo kami sang listahan sang amon kita kag sang amon gasto .  nagatigana man kami sang kuarta para sa emergency kag sa mga butang nga gusto namon baklon sa ulihi .  kay ginahimo namon ini , wala na kami masyado nagakabalaka bangod bal - an na namon nga daan kon paano gamiton ang amon kita .  indi magpangutang   magsupot sing kuarta   magplano sing maayo para indi ka pirme mangutang .  kon posible , indi na lang magpangutang .  kundi magsupot para mabakal mo ang imo kinahanglanon .  magtigana sing kuarta kada bulan para sa mga butang nga ginaplano mo nga baklon sa ulihi ukon para sa mga emergency .  ang ginasiling sang biblia   may kaayuhan sa tanan nga sahi sang pagpangabudlay .  magmapisan sa imo obra   magpadayon sa pag - obra   pabalori ang imo obra .  bisan pa indi amo ini ang gusto mo nga obra , may kita ka bangod sini .  mangin mapisan kag masaligan .  makabulig ini para indi ka madulaan sing obra .  pero kon madulaan ka gid man sing obra , ang imo kapisan makabulig nga makapangita ka sing bag - o nga obra sa ulihi .  wala ako nagapili sing obra .  ginasudlan ko bisan ang obra nga wala ko nanamian ukon bisan gamay lang ang sueldo .  pirme ako masaligan kag ginanaminami ko gid obra nga daw pareho lang nga nagaobra ako para sa akon kaugalingon .  kon nagapangita ka sang obra .  magmatumato .  kontaka ang mga negosyo kay basi may puede sila ipaobra sa imo , bisan pa wala sila nagapangita sang mga trabahador .  sugiri ang imo mga abyan kag mga paryente nga nagapangita ka sang obra .  mahimo nga indi ka makakita sang obra nga ara ang tanan nga gusto mo .  magtuon sing dugang pa .  basaha ang  ano ang himuon mo kon kulang ang imo ginakita .  gani , kon kita may pagkaon ,  kag panapton ,  mangin kontento na kita sa sini .  ukon  kinahanglanon agod mabuhi .  ukon  palasilungan .  sa literal ,  tabon .  ang mga plano sang mapisan pat - od nga magamadinalag - on ,  apang ang tanan nga nagapadasudaso pat - od nga magaimol .  ukon  bentaha .  may kaayuhan sa tanan nga sahi sang pagpangabudlay , apang ang pagwakal lamang nagadul - ong sa kinawad - on . 
nagalala nga sitwasyon sa kalibutan bangod sa nagadugang nga kabalaka sa nagalala nga sitwasyon sa kalibutan , madamo ang indi hungod nga nagaguba sang ila relasyon sa ila mga pinalangga .  ang iban nagapalayo sa ila mga abyan .  mas pirme nagainaway ang mga mag - asawa .  halos wala ginasapak ukon ginabalewala lang sang mga ginikanan ang mga ginakabalak - an sang ila kabataan .  importante ang mga abyan kay makabulig sila sa imo para mangin mapagros ang imo panglawas kag mangin maayo ang imo pamatyag , ilabi na kon ara ka sa mabudlay nga sitwasyon .  ang stress bangod sa nagalala nga sitwasyon sa kalibutan mahimo magresulta sa wala ginapaabot nga mga problema sa inyo pamilya .  kon may makahaladlok nga mga balita , mahimo nga daw wala lang ini sa imo .  pero ang imo mga bata mahimo nga nagalalain gid sa sini .  ang ginasiling sang biblia   ang matuod nga abyan nagahigugma sa tanan nga tion , kag isa ka utod nga masaligan sa tion sang kalisdanan .  pamensara kon sin - o sa imo mga abyan ang makabulig sa imo kag makahatag sang praktikal nga mga panugda .  kon nabal - an mo nga may nagaulikid sa imo , mangin mas determinado ka nga atubangon ang mga problema nga nagaabot kada adlaw .  sa mabudlay nga mga sitwasyon , proteksioni ang imo relasyon sa imo mga pinalangga paagi sa pagsunod sa sining praktikal nga mga tip pabakura ang inyo pag - asawahay ang ginasiling sang biblia   ang duha mas maayo sangsa isa .  kay kon matumba ang isa , mapabangon sia sang iya kaupod .  ang mga mag - asawa dapat pareho sa duha ka piloto nga nagapalupad sang isa lang ka eroplano .  wala sila nagakontrahanay pareho sang duha ka fighter jet .  mangin determinado nga kon gina - stress kamo , indi ninyo ini pag - ipaupok sa isa kag isa .  mangin mapinasensiahon .  istoryahi ninyo nga mag - asawa bisan kis - a lang kada semana ang inyo mga problema .  magpokus kamo sa pagsolbar sang mga problema , kag indi sa diperensia sang isa kag isa .  mag - iskedyul sing tion nga makaupdanay kamo nga duha sa paghimo sang mga butang nga nanamian gid ninyo .  istoryahi ninyo ang makalilipay nga mga butang nga natabo sa inyo kabuhi .  puede ninyo tan - awon ang mga piktyur ninyo sa kasal ukon sa iban pa nga makalilipay nga mga okasyon .  ang mag - asawa mahimo nga indi mag - ugyunay sa tanan nga butang , pero indi buot silingon nga indi na sila makabuligay .  makabuligay sila sa paghimo sang desisyon kag dayon makabuligay man sila para magmadinalag - on ang ila desisyon .  indi magpalayo sa imo mga abyan   magpamensar kon paano ka makahatag sang bulig sa imo mga abyan , imbes nga ikaw lang pirme ang nagabaton sang bulig .  kon ginapalig - on mo ang iban , ginapalig - on mo man ang imo kaugalingon .  kontaka ang pila mo ka abyan kada adlaw kag kamustaha sila .  pamangkuta ang imo mga abyan kon ano ang ila ginhimo sang naagyan nila ang mga problema nga pareho man sa ginaatubang mo subong .  kon makaatubang ka sang mabudlay gid nga problema kag daw indi ka na kabalo sang imo himuon , mabuligan ka sang imo mga abyan bisan magpahanumdom lang sa imo sang maayo mo nga himuon .  palangga ka sang imo mga abyan kag kabalo sila nga palangga mo man sila .  suportahi ang imo kabataan ang ginasiling sang biblia   mangin maabtik sa pagpamati , mahinay sa paghambal .  sa primero , mahimo nga daw indi magsugid sa imo ang imo mga kabataan sang parte sa ila mga ginakahadlukan kag mga ginakabalak - an .  pero kon mangin mapinasensiahon ka lang kag magpamati sing maayo , mahimo nga sa ulihi isugid gid nila ang ila matuod nga ginabatyag .  maghimo sing paagi para mangin komportable ang imo kabataan sa pagsugid sang ila ginabatyag .  mas gusto sang iban nga bata nga mag - istorya sa indi pormal nga mga sitwasyon pareho abi kon nagasakay sa salakyan ukon nagalakatlakat , sangsa magpungko gid kag mag - atubangay para mag - istoryahanay .  siguraduha nga ang imo mga bata indi magpatama sa pagtan - aw sang makahaladlok nga mga balita .  sugiri ang imo kabataan kon ano ang ginahimo mo para maproteksionan ang inyo pamilya .  maghanda para sa mga emergency kag praktisa ini upod sa imo kabataan .  istoryaha ang imo kabataan kag pasugira sila kon ano ang matuod nila nga ginabatyag .  kay basi daw ok lang sila pero ang matuod nahadlok gali sila , nagakabalaka , ukon naakig .  isugid sa ila nga kon kis - a amo man sina ang imo ginabatyag , kag sugiri sila kon ano ang imo ginahimo para atubangon ina nga mga balatyagon .  magtuon sing dugang pa .  tan - awa ang video nga paano mangin malipayon ang imo pamilya .  ang matuod nga abyan nagahigugma sa tanan nga tion , kag isa ka utod nga masaligan sa tion sang kalisdanan .  ang duha mas maayo sangsa isa , bangod may maayo nga padya  ang ila pagpangabudlay .  apang ano ang matabo sa isa nga natumba kon wala sing magpabangon sa iya .  ukon  may mas daku nga kaayuhan .  mga hinigugma ko nga kauturan , dumduma ninyo ini .  ang tagsa ka tawo dapat mangin maabtik sa pagpamati , mahinay sa paghambal , indi dali maakig , . 
nagalala nga sitwasyon sa kalibutan ang pagkabalaka bangod sa nagalala nga sitwasyon sa kalibutan may epekto sa panglawas kag balatyagon sang mga tawo .  madamo sa ila ang wala na nagalaum nga magaayo pa ang sitwasyon .  ano ang ila ginahimo .  ginalikawan sang iban nga mamensar parte sa palaabuton .  ang iban naman nagainom ukon naga - drugs para malipatan nila ang ila kabalaka .  may nagasiling man nga gusto na lang nila mapatay .  ano pa ang pulos sang kabuhi .  siling nila .  ang iban mo nga mga problema temporaryo lang , kag mahimo gulpi lang nga mag - ayo man ang sitwasyon .  bisan pa indi magbag - o ang imo sitwasyon , may mahimo ka para mabatas ini .  ginasugiran kita sang biblia sang matuod nga paglaum .  ang permanente nga solusyon sa tanan nga problema sang katawhan .  ang ginasiling sang biblia   indi gid ninyo pagkabalak - i ang buas , kay ang buas may kaugalingon nga mga kabalaka .  ang tagsa ka adlaw may kaugalingon nga mga palaligban .  ang subong nga adlaw lang ang kabalak - i .  indi pagpasugti nga indi mo na mahimo ang imo mga responsibilidad subong bangod sa pagkabalaka mo sa matabo buas .  ang pagpamensar sa indi maayo nga mga butang nga basi matabo magadugang lang sang imo stress , kag magapaluya sang imo paglaum nga magaayo ang sitwasyon sa palaabuton .  ang ginasiling sang biblia   masubo ang tanan nga adlaw sang tawo nga nalisdan , apang daw pirme lang may kapiestahan ang tawo nga may malipayon nga tagipusuon .  kon magpokus ka lang pirme sa problema , basi indi mo makita ang solusyon .  pero kon positibo ka lang , mahimo makapamensar ka gid sang solusyon sa imo problema .  limitahi ang tion nga ginagamit mo sa pagtan - aw sang mga balita .  pagkatapos sang kada adlaw , pamensara ang duha ukon tatlo ka butang nga puede mo maapresyar .  maghimo sing listahan sang imo mga hilimuon , pero isulat lang ang para sa sini nga adlaw .  idetalye ang imo mga hilimuon , para pagkahapon makita mo gid nga may natapos ka .  ang ginasiling sang biblia   ang nagapain sang iya kaugalingon .  nagasikway sang tanan nga praktikal nga kaalam .   '    indi ka makatakas sa madalom nga buho kon ikaw lang .  kinahanglan may magbutong sa imo .  magpangayo sang bulig sa imo pamilya ukon mga abyan .  magpangita ka man sing mga paagi para mabuligan mo sila .  kon may ginahimo ka para sa iban , makabulig ini sa imo nga mangin balanse ang pagtan - aw mo sa imo mga problema .  kon nagakadulaan ka na sang paglaum kag daw gusto mo na mapatay , maayo nga magpadoktor ka .  kay kon kis - a , mga sintoma ini sang balatian pareho sang depresyon .  madamo ang nabuligan sang nagpadoktor sila .  ang magmata .  wala nagarekomendar sang bisan ano nga paagi sang pagpabulong .  ang manunulat sang salmo sang una nagpangamuyo sa dios   ang imo pulong suga sa akon tiil , kag kapawa sa akon dalanon .  binagbinaga kon ngaa amo gid sina ang pulong sang dios , ang biblia .  kon nagalakat kita sa isa ka madulom nga gab - i , ang suga nagabulig sa aton nga makita ang aton ginalaktan .  pareho man sina ang biblia .  may ara ini praktikal nga kaalam nga makagiya sa aton kon kinahanglan naton maghimo sing mabudlay nga desisyon .  ang kapawa halin sa suga makapasanag sang aton dalanon agod makita naton kon ano ang ara sa unhan .  pareho man sina ang biblia .  ginapakita sini sa aton nga may paglaum nga maayo nga palaabuton .  ang biblia isa ka sagrado nga libro .  ginasugid sini indi lang ang kasaysayan sang tawo halin sa ginsuguran kundi ginasugid man sini ang matuod nga paglaum para sa palaabuton .  ginasabat sini ang masunod nga mga pamangkot  kon paano nagsugod ang pag - antos  ang biblia nagasiling nga  paagi sa isa ka tawo nagsulod ang sala sa kalibutan kag ang kamatayon paagi sa sala , kag naglapnag ang kamatayon sa tanan nga tawo bangod sila tanan nakasala .  kon ngaa indi masolbar sang paggahom sang tawo ang aton mga problema  ang biblia nagasiling nga  wala sing ikasarang ang tawo sa pagtuytoy sang iya tikang .  ginapamatud - an ina sang nagakatabo sa kalibutan subong .  kon ano ang himuon sang dios para masolbar ang sitwasyon  ginasugid sang biblia nga  pahiran niya ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  magtuon sing dugang pa .  tan - awa ang video nga ngaa dapat tun - an ang biblia .  gani indi gid ninyo pagkabalak - i ang buas , kay ang buas may kaugalingon nga mga kabalaka .  ang tagsa ka adlaw may kaugalingon nga mga palaligban .  masubo ang tanan nga adlaw sang tawo nga nalisdan , apang daw pirme lang may kapiestahan ang tawo nga may malipayon  nga tagipusuon .  ukon  maayo .  ang nagapain sang iya kaugalingon nagatinguha sang iya makagod nga handum  ginasikway  niya ang tanan nga praktikal nga kaalam .  ukon  ginatamay .  ang imo pulong suga sa akon tiil , kag kapawa sa akon dalanon .  gani paagi sa isa ka tawo nagsulod ang sala sa kalibutan kag ang kamatayon paagi sa sala , kag naglapnag ang kamatayon sa tanan nga tawo bangod sila tanan nakasala .  o jehova , nahibaluan ko gid nga wala sing ikasarang ang tawo sa pagtuytoy sang iya dalanon .  wala sing ikasarang ang tawo sa pagtuytoy sang iya tikang .  kag pahiran niya ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  ang mga butang sang una nagtaliwan na . 
nagalala na gid ang sitwasyon sa kalibutan .  sa indi madugay , mahimo nga tanan na gid kita magaantos bangod sa mga kalamidad ukon mga problema nga ginhimo sang tawo .  ano ang mahimo mo kag sang imo pamilya sa sini nga mga sitwasyon .  tun - i kon paano mo himuon ang masunod . 
wala , bangod ang pagbalatian perwesyo gid kag magasto .  kon nagamasakit ka , wala lamang nagalain ang imo pamatyag kundi indi ka pa makaobra ukon makaeskwela , indi ka makapangita sing kuarta ukon makaatipan sa imo pamilya .  mahimo nga kinahanglan pa gani nga atipanon ka sang iban , kag daku ang magasto mo sa mga bulong kag sa pagpabulong .  ginasiling nga  ang pagtapna mas maayo sangsa pagbulong .  ang pila ka balatian indi malikawan .  pero may mahimo ka para matapna ukon malikawan ang pagbalatian .  binagbinaga ang lima ka butang nga mahimo mo subong para mangin mapagros ka .  suno sa mayo clinic ,  ang isa sa pinakaepektibo nga paagi nga malikawan ang pagbalatian kag ang paglaton sini  amo ang pagpanghinaw sing kamot .  ang isa sa pinakamahapos nga paagi nga malatnan ka sing sip - on ukon trangkaso amo ang pagpahid sang imo ilong kag pagkuso sang imo mga mata kon ang imo kamot may kagaw .  para indi ka malatnan sang balatian dapat ka pirme manghinaw .  ang katinlo makabulig man agod indi maglaton ang malala nga mga balatian subong sang pulmonya kag paglupot , nga amo ang ginatunaan sang kamatayon sing kapin sa dos milyones ka bata kada tuig nga wala pa lima ka tuig ang edad .  bisan ang makamamatay nga ebola mahimo malikawan paagi sa pagpanghinaw pirme .  may mga tion nga ang pagpanghinaw importante gid para maamligan ang imo ikaayong lawas kag ang iya sang iban .  dapat ka manghinaw             pagkatapos gamit sing kasilyas .  pagkatapos islan sing dayaper ang bata ukon updan sa kasilyas .  antes kag sa tapos bulngon ang pilas .  antes kag sa tapos makaupod ang isa nga nagamasakit .  antes magdigamo , magserbe sing pagkaon , ukon magkaon .  sa tapos mangatsi , mag - ubo , ukon magsikma .  sa tapos magtandog sing sapat ukon ipot sang sapat .  sa tapos maghaboy sing basura .  dapat pat - uron mo nga ginahinawan mo sing maayo ang imo mga kamot .  ginapakita sang mga pagtuon nga madamo sang nagagamit sing pangpubliko nga kasilyas ang wala nagapanghinaw ukon wala nagapanghinaw sing nagakaigo pagkatapos gamit sini .  paano ka dapat manghinaw .  bas - a ang imo mga kamot sing matinlo nga tubig kag habuni ini .  pabukala ang habon sa imo mga kamot , kag tinlui man ang imo mga kuko , kumalagko , likod sang mga kamot , kag igutlan sang mga tudlo .  bunlawi ini sing matinlo nga tubig .  trapuhi ini sing matinlo nga trapo .  simple lamang ini nga mga paagi pero makatapna ini sing mga balatian kag makaluwas sing kabuhi .  sa pila ka pungsod , ang pagsag - ub sing matinlo nga tubig bahin na sang hilikuton sang isa ka pamilya kada adlaw .  apang ang pagtigayon sing matinlo nga tubig mahimo isa ka problema sa bisan diin nga bahin sang kalibutan kon ang mayor nga kuluhaan sang matinlo nga tubig mahigkuan bangod sa baha , bagyo , guba nga tubo , ukon iban pa nga kabangdanan .  kon ang kuluhaan sing tubig indi matinlo ukon indi nagakaigo ang pagtago sing tubig , istaran ini sang mga parasito , kag tunaan man sang kolera , lupot , tipos , hepatitis , kag iban pa nga impeksion nga mahimo bangdan sang kamatayon .  may mahimo ka para matapna ukon malikawan ang pagbalatian mahimo nga magbalatian sing kolera ang isa kon mag - inom sia sing tubig ukon magkaon sing pagkaon nga kontaminado sang higko sang tawo nga may kolera .  ano ang mahimo mo para amligan ang imo kaugalingon sa sini kag sa iban pa nga sahi sang higko sa tubig bisan sa tapos sang kalamidad .  pat - ura nga ang tanan nga tubig nga imo ginainom lakip na ang tubig nga ginagamit sa pagpanipilyo , paghimo sing yelo , pagpanghugas sing pagkaon kag mga pinggan , ukon pagluto matinlo ang ginhalinan , pareho sang tubig nga nakaagi na sa proseso sang pagtinlo ukon ginabaligya nga tubig sang kilala nga kompanya .  kon may posibilidad nga ang inyo ginakuhaan sing tubig nahigkuan , pabukali ini antes gamiton ukon butangi sing nagakaigo nga kemikal .  kon nagagamit sing mga kemikal , pareho sang chlorine ukon mga tableta nga nagatinlo sa tubig , sunda gid ang direksion sang naghimo sini .  maggamit sing de - kalidad nga mga water filter ukon salaan , kon may yara sini kag kon masarangan mo .  magsupot sing tubig sa matinlo kag may takop nga mga suludlan agod indi ini mahigkuan liwat .  pat - ura nga matinlo ang bisan ano nga inugkandos sa tubig , pareho sang kabo .  kon mag - uyat ka sing suludlan sang tubig dapat matinlo ang imo mga kamot , kag indi pag - itusmog ang imo mga kamot ukon mga tudlo sa tubig nga ilimnon .  ang maayo nga panglawas matigayon paagi sa husto nga nutrisyon , kag para mahimo ini kinahanglan ang masustansia kag balanse nga pagkaon .  mahimo binagbinagon mo ang imo ginakaon nga maasin , tambok , kag matam - is , kag bantayan mo man ang kadamuon sang imo ginakaon .  magkaon sing mga prutas kag utan , kag lainlain nga pagkaon .  tan - awa ang listahan sang ingrediente sa putos para mapili mo ang whole - grain nga mga pagkaon kon nagabakal sing tinapay , seryal , pasta , ukon bugas .  mas masustansia ini kag mas madamo sing fiber sangsa gingaling sing maayo nga mga uyas .  kon tuhoy naman sa protina , magkaon lang sing gamay kag kauna lang ang unod nga bahin sang karne kag manok kag magkaon man sing isda sing pila ka beses kada semana , kon posible .  sa pila ka pungsod , posible man nga may mga ulutanon nga madamo sing protina .  kon palakaon ka sing matam - is kag puro nga tambok , mahimo magsobra ka katambok .  agod malikawan ini , mag - inom sing tubig sa baylo sang matam - is nga mga ilimnon .  magkaon sing madamo nga prutas imbes sang madamo sing kalamay nga mga pangyam - is .  limitahi ang pagkaon sing puro nga tambok sa mga soriso , karne , sing mantikilya , keyk , keso , kag cookies .  kag mas maayo nga maggamit sing mga mantika nga diutay ang tambok .  ang pagkaon sing sobra nga asin makapataas sang presyon sa dugo .  kon mataas ang imo presyon , tan - awa ang mga ingrediente sa putos sang pagkaon para diutay lang nga asin ang imo makaon .  mas maayo nga maggamit sing mga herb kag mga panakot sa baylo sang asin .  ang kadamuon sang imo ginakaon pareho ka importante sa kon ano ang imo ginakaon .  gani bisan pa nanamitan ka magkaon , mag - untat na sa pagkaon kon wala ka na ginagutom .  ang isa ka problema nga naangot sa nutrisyon amo ang pagkahilo sa pagkaon .  ang bisan ano nga pagkaon makahililo kon indi nagakaigo ang paghanda kag pagtago sini .  ang kalabanan nagaayo nga wala sing makahalalit nga mga epekto , pero ang iban nagakapatay gid .  ano ang mahimo mo para malikawan ini .  ang mga utan nagatubo sa duta nga mahimo gin - abonohan sing ipot sang sapat , gani hugasi ini sing maayo antes mo lutuon .  hinawi ang imo mga kamot , kag hugasi sing mainit kag may habon nga tubig ang tapalan , mga gamit sa kusina , mga pinggan , kag ang palibot sang lababo antes ini gamiton .  agod indi maglaton ang higko , indi pag - ibutang ang pagkaon sa pinggan ukon sa bulutangan nga gintungtungan mo na sang wala pa maluto nga itlog , manok , karne , ukon isda kon wala ini mahugasan .  lutua ang pagkaon sa nagakaigo nga temperatura nga maluto gid ini , kag ibutang sa repredyeritor ang madali mapan - os nga pagkaon nga indi dayon makaon .  ihaboy ang madali mapan - os nga pagkaon nga wala mabutang sa repredyeritor pagligad sing sobra duha ka oras ukon isa ka oras kon mainit   ang temperatura .  ano man ang imo edad , kinahanglan mo nga mangin aktibo pirme sa pisikal agod mangin maayo ang imo lawas .  madamo karon ang kulang sing ehersisyo .  ngaa importante ang pag - ehersisyo .  ang pagpabilin nga aktibo makabulig sa imo nga              makatulog sing maayo .  mangin mapagsik .  mangin mabakod ang mga tul - an kag maskulo .  mahuptan ukon matigayon ang nagakaigo nga kabug - aton .  malikawan ang depresyon .  malikawan ang temprano nga kamatayon .  kon indi ka aktibo sa pisikal , mahimo              magbalatian ka sa tagipusuon .  magbalatian ka sing alta - presyon .  magtaas ang imo kolesterol .  maistrok ka .  ang pisikal nga hilikuton nga bagay sa imo nagadepende sa imo edad kag panglawas , gani maayo nga konsultahon mo anay ang imo doktor antes ka magsugod sing bag - o nga ehersisyo .  pilia ang hilikuton nga masadya kaangay sang basketbol , tennis , soccer , pagdagundagon , pagbisikleta , pagpanghardin , pagpamis - ak , swimming , pagbugsay , jogging , ukon iban pa nga ehersisyo .  paano mo mahibaluan kon ang hilikuton haganhagan ukon todotodo .  subong palatandaan , ginabalhas ka sa haganhagan nga hilikuton , pero sa todotodo nga ehersisyo indi ka na makahambal sing maayo samtang ginahimo ini .  ang kalawigon sang tulog lainlain sa kada tawo .  ang pagtigayon sing bastante nga tulog indi pagusto lang .  suno sa mga eksperto , ang bastante nga tulog importante sa              pagtubo kag pagdaku sang kabataan kag mga tin - edyer .  pagtuon kag pagdumdom sang bag - o nga impormasyon .  paghupot sing balanse nga mga hormone nga may epekto sa metabolismo kag kabug - aton .  kapagros sang tagipusuon .  pagtapna sa balatian .  ang kakulang sing tulog may kaangtanan sa sobra nga katambukon , depresyon , balatian sa tagipusuon , diabetes , kag mga aksidente .  gani may rason gid kita nga magtulog sing bastante .  gani ano ang mahimo mo kon natalupangdan mo nga may problema ka sa pagtigayon sing bastante nga tulog .  tinguhai nga magtulog kag magbugtaw sa pareho nga oras kada adlaw .  ang imo kuarto dapat malinong , madulom , makaparelaks , kag indi tama kainit ukon tama katugnaw .  indi magtan - aw sing tv ukon maggamit sing mga gadyet kon nagahigda ka na .  dapat nga komportable ang imo katre tubtob posible .  indi magpabusog , likawi ang caffeine , kag alkohol antes magtulog .  kon nahimo mo na ang mga nasambit kag indi ka gihapon makatulog ukon may problema ka gihapon sa pagtulog subong sang sobra nga katuyo kon adlaw ukon daw ginalagas ang imo pagginhawa samtang nagatulog dapat magpakonsulta ka sa doktor .  may epekto sa imo ikaayong lawas ang mga butang nga wala ka sing kontrol pareho sang kahimtangan sang ekonomiya , matigayon nga mga kinahanglanon , kag iban pa .  pero , posible gid nga masunod mo ang pila sang mga panugda nga ginhatag sang nagligad nga artikulo .  subong sang ginsiling sang maalam nga tawo sang una ,  makita sang tawo nga maalamon ang katalagman kag nagapanago sia .  ang mga nagabasa sang balaan nga kasulatan nalugpayan gid sa masaligan nga saad nga malapit na ang tion nga  wala sing pumuluyo nga magasiling   nagamasakit ako .   '      samtang wala pa ini , tinguhai gid nga amligan ang imo ikaayong lawas kag ang iya sang imo pamilya .  para sa dugang nga impormasyon , palihug tan - awa ang libro nga ano gid ang ginatudlo sang biblia .  nga ginbalhag sang mga saksi ni jehova , ukon kadtui ang amon web site nga jw .  makita sang tawo nga maalamon ang katalagman kag nagapanago sia , apang ang kulang sing kinaalam nagadiretso lang kag nagaantos sang malain nga resulta .  ukon  sang pina .  kag wala sing pumuluyo  nga magasiling   nagamasakit ako .  ang katawhan nga nagapuyo sa duta napatawad na sa ila sala .  ukon  nagaistar . 
mas naggamay pa gid bala ang imo ginakita kag napilitan ka na nga paiguiguon ini bangod naapektuhan sang krisis sa ekonomiya ang imo obra .  indi gid maayo ang epekto sa ekonomiya sang pandemic , mga kalamidad , kinagamo sa pulitika , kag mga inaway .  pero bisan pa sigurado nga na - stress ka bangod sang paggamay sang imo kita , may praktikal nga mga paagi nga puede mo mahimo base sa maalamon nga laygay nga mabasa sa biblia nga makabulig sa imo kon kulang ang imo ginakita .  prinsipio sa biblia   nakatuon ako sang sekreto sang pagkakontento .  bugana man ukon ginakulang .  bisan pa gamay na lang ang imo kuarta subong , matun - an mo nga mag - adjust sa imo bag - o nga sitwasyon .  kon tinguhaan mo nga batunon ang realidad kag mag - adjust dayon , mas mahapos sa imo kag sa imo pamilya nga maatubang ang sitwasyon .  hibalua kon ano ang ginatanyag nga bulig sang gobierno ukon sang iban pa nga mga organisasyon sa inyo lugar .  asikasuha ini gilayon kay sa kalabanan limitado lang ang tion nga ginahatag para makaaplay sa sini nga mga benepisyo .  prinsipio sa biblia   mapaslawan ang mga plano kon wala sing paghambalanay , apang magamadinalag - on ini kon may madamo nga manuglaygay .  istoryahi ninyo sang imo bana ukon sang imo asawa upod sa inyo mga bata ang inyo sitwasyon .  kon mag - istoryahanay kamo sing maayo , maintiendihan sang kada isa sa inyo pamilya ang sitwasyon kag mabal - an nila ang puede nila mahimo para makabulig .  kag kon ang kada isa mangin maalamon sa paggasto kag manikasog nga magkinot , mas nga mapaiguigo ninyo ang inyo kuarta .  prinsipio sa biblia   magpungko kag sumaha ang gasto .  kon kinahanglan mo nga paiguiguon ang imo kuarta , importante gid nga mabal - an mo ang tanan nga ginakadtuan sini .  maghimo sing badyet paagi sa paglista , una , sang ginapaabot mo nga kita kada bulan subong nga nagbag - o na ang inyo sitwasyon .  dayon , ilista ang inyo mga galastuhan kada bulan , pati ang mga galastuhan nga puede magbag - o .  ilakip man sa listahan kon pila ang gusto mo nga painon para sa wala ginapaabot nga mga galastuhan ukon emerhensia .  tip  indi pagkalimti nga ilista bisan ang magagmay nga mga gasto , kay basi makibot ka nga daku gali ini kon magtingob na .  halimbawa , sang ginlista sang isa ka lalaki ang iya ginagasto kada tuig , nakita niya nga pila ka gatos ka dolyar gali ang iya ginagasto para sa bubble gum kada tuig .  prinsipio sa biblia   pat - ura ang mas importante nga mga butang .  ikumparar ang imo ginakita sa imo mga ginagasto kag tan - awa kon ano ang puede mo nga kuhaon ukon buhinan para mapaiguigo mo kon ano na lang ang imo ginakita subong .  binagbinaga ang masunod   transportasyon .  kon indi lang isa ang imo salakyan , puede mo bala ibaligya ang iban .  kon malahalon nga modelo ang imo salakyan , puede mo bala ini islan sang mas bulubarato .  puede ka bala mag - commute ukon mag - bike para indi mo na kinahanglan nga may salakyan ka .  puede mo bala untaton , bisan temporaryo lang , ang imo subscription sa streaming , satellite , ukon cable tv .  ukon puede ka bala makapangita sang mas bulubarato nga opsyon .  tubig , kuryente , kag iban pa .  istoryahi ninyo bilang pamilya kon paano kamo makakinot sa tubig , kuryente , kag gas .  ang pagpatay sang suga kon wala ginagamit kag ang pagpaligo sing madasig daw gamay lang nga mga butang , pero daku ang mabulig sini para makakinot .  indi magkaon sa gua kundi magluto sa inyo balay .  kon posible , manindahan kag magluto sing tingob kag indi pag - ihaboy dayon ang sobra nga puede pa makaon liwat .  ilista ang imo mga balaklon para malikawan mo nga magbakal sang indi kinahanglanon .  magbakal sang preska nga utan ukon mga prutas kon tigpalamunga sini para makabarato ka .  indi magbakal sang junk food , kag kon posible magtanom sing mga utan .  magbakal sing bayo kon kinahanglanon mo gid ini kag indi lang para makasunod sa uso .  mangita sang naka - sale ukon magbakal sa mga ukay - ukay .  kon puede man lang , kag kon manami ang tiempo ihalay ang imo mga linabhan sa baylo nga i - dryer ini para mas makakinot sa kuryente .  ginaplano nga baklon .  antes magbakal sang isa ka butang , pamangkuta ang imo kaugalingon   masarangan ko gid bala ini baklon .  kinahanglan ko gid bala ini .   '  puede bala nga indi mo anay pag - islan ang imo mga appliances , gadyet , ukon salakyan .  may mga gamit ka bala nga wala mo na ginagamit ukon indi mo na kinahanglan kag puede na ibaligya .  kon himuon mo ini , mapasimple mo ang imo kabuhi kag madugangan pa ang imo kita .  tip  ang pag - untat sa magasto kag makahalalit nga mga bisyo pareho sang pagpanigarilyo , pagsugal , kag sobra nga pag - inom makabulig man kon gulpi lang nga naggamay ang imo ginakita .  makabulig ini sa imo indi lang sa pinansial kundi sa imo mismo kabuhi .  prinsipio sa biblia   malipayon ang mga mahunahunaon sa ila espirituwal nga kinahanglanon .  mabasa sa biblia ining maayo gid nga laygay   ang kaalam pangamlig kaangay sang kuarta apang ang bentaha sang kaalam amo nga makatipig ini nga buhi sa tawo nga may yara sini .  ini nga kaalam matun - an sa biblia , kag napamatud - an na sang madamo nga tawo nga ang pagsunod sa sini nakabulig sa ila nga malikawan ang sobra nga pagkabalaka bangod sa kuarta .  nahibaluan ko kon paano magkabuhi nga ginakulang , kag nahibaluan ko man kon paano magkabuhi nga bugana .  nakatuon ako sang sekreto sang pagkakontento sa tanan nga butang kag kahimtangan , busog man ako ukon gutom , bugana man ukon ginakulang .  mapaslawan ang mga plano kon wala sing paghambalanay ,  apang magamadinalag - on ini kon may madamo nga manuglaygay .  ukon  bukas nga paghambalanay .  halimbawa , sin - o sa inyo nga luyag magtukod sang torre ang wala anay nagapungko kag nagasuma sang gasto agod mahibaluan kon bala may bastante sia nga inugpahuman sa sini .  agod mapat - od ninyo ang mas importante nga mga butang , agod kamo mangin wala sing kasawayan kag indi makapasandad sa iban tubtob sa adlaw sang cristo        malipayon ang mga mahunahunaon sa ila espirituwal nga kinahanglanon ,  kay ila ang ginharian sang langit .  ukon  ang mga nagapakilimos sang espiritu .  kay ang kaalam pangamlig kaangay sang kuarta apang ang bentaha sang kaalam amo nga makatipig ini nga buhi sa tawo nga may yara sini .  gani indi gid kamo magkabalaka kag magsiling ,  ano ang aton kaunon .   '  ukon ,  ano ang aton imnon .   '  ukon ,  ano ang aton isuksok .  nahibaluan sang inyo langitnon nga amay nga kinahanglan ninyo ini tanan . 
