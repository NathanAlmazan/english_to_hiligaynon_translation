ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang donate .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
nahibaluan naton ang mga rason kon ngaa nagakaguba ang mga pamilya .  pero ano ang sekreto sang mga nagmadinalag - on nga mga pamilya .  nagalibog ang ulo sang mga ginikanan  may mga eksperto nga nagasiling nga dapat nila pirme dayawon ang ila mga bata , pero siling naman sang iban dapat sila mangin estrikto .  nagadaku ang mga kabataan nga wala sing ikasarang para magmadinalag - on .  pero , ang matuod .  mahimo mangin makalilipay kag mangin permanente ang pag - asawahay .  mahimo matun - an sang mga ginikanan nga disiplinahon ang ila kabataan nga may pagpalangga .  mahimo matun - an sang mga kabataan ang mga ikasarang nga magamit nila sa ulihi .  ini nga isyu sang magmata . 
ang katutom pareho sa angkla nga nagabulig nga indi maanod kag maguba ang inyo pag - asawahay bisan pa sa daw bagyo nga mga problema para sa mga mag - asawa para sa mga bana kag asawa nga matutom sa ila pag - asawahay , permanente ang ila pag - updanay , gani may pagsalig sila sa isa kag isa .  nagasalig sila nga magaunong ang ila bana ukon asawa bisan pa sa mabudlay nga mga kahimtangan .  ang iban nga mag - asawa napilitan nga mag - updanay bangod sa ila pamilya ukon mga abyan .  pero mas maayo kon ang ila katutom nabase sa gugma kag pagtahod sa isa kag isa .  prinsipio sa biblia   ang bana indi dapat magbiya sa iya asawa .  kon matutom ka sa inyo pag - asawahay , indi ka dali maakig .  madali ka magpatawad kag mangayo sing pasaylo .  para sa imo , ang mga problema mga balagbag lang nga puede masolusyunan .  kon may mga problema , ang mga mag - asawa nga indi matutom sa isa kag isa mahimo magsiling ,  indi gid kami bagay nga duha , '  dayon mangita sing rason nga magbulagay .  madamo sa mga nagaasawahay ang nagahunahuna nga kon indi sila magmadinalag - on , puede lang sila magbulagay .  kon amo na sini ang ginapensar nila , kulang na sila sing katutom sa isa kag isa sa umpisa pa lang .  tilawi ini kon may ginabaisan kamo .  daw nagahinulsol ka bala nga sia ang imo ginpamana ukon ginpangasawa .  nagaimadyin ka bala nga iban ang imo napamana ukon napangasawa .  nagasiling ka bala nga ,  bayaan ta ka  ukon  mangita ako sang tawo nga magaapresyar sa akon .  kon huo ang imo sabat sa isa ukon mas madamo pa sa sini nga pamangkot , dapat mo gid subong pabakuron ang imo katutom sa inyo pag - asawahay .  istoryahi ninyo nga mag - asawa   nagluya na bala ang amon katutom sa isa kag isa .  kon huo , ngaa .  ano ang mahimo namon subong para magbakod ang amon katutom sa isa kag isa .  mga panugda   kon kaisa , sulati sing love letter ang imo bana ukon asawa   ipakita ang imo katutom paagi sa pagbutang sang piktyur sang imo bana ukon asawa sa imo lamesa sa ulubrahan   tawgi ukon i - text ang imo bana ukon asawa kada adlaw kon ara ka sa trabaho ukon malayo kamo sa isa kag isa prinsipio sa biblia   ang gintingob sang dios , indi pagbulagon sang tawo .  apang kon magbulag sia , dapat magpabilin sia nga indi minyo ukon magbalik sa iya bana  kag ang bana indi dapat magbiya sa iya asawa .  gani indi na sila duha , kundi isa ka unod .  gani , ang gintingob  sang dios , indi pagbulagon sang tawo .  sa literal ,  gingutahan sing tingob . 
ang inyo pagbuligay daw pareho sa duha ka piloto nga nagapalupad sang isa lang ka eroplano para sa mga mag - asawa kon nagabuligay ang mag - asawa , daw pareho sila sa duha ka piloto nga nagapalupad sang isa lang ka eroplano .  bisan pa may mga kabudlayan , nagapensar sila sing  kami  imbes nga  ako .  prinsipio sa biblia   indi na sila duha , kundi isa ka unod .  ang mag - asawa dapat magbuligay para magmadinalag - on ang ila pag - asawahay .  christopher .  kon may mga problema , ang mag - asawa nga wala nagabuligay masami nga nagabasulay sa baylo nga solbaron ini .  amo nga nagadaku ang gamay nga problema .  importante gid ang pagbuligay sa pag - asawahay .  kon wala kami nagabuligay sang akon bana , daw mga mag - roommate lang kami kag indi mag - asawa nagaupdanay lang pero wala nagahilisugot sa paghimo sing importante nga mga desisyon .  tilawi ini    akon lang gid  bala ang akon kuarta .  kon gusto ko magrelaks sing maayo , wala ko bala ginaupod ang akon bana ukon asawa .  wala bala ako nagapakigsuod sa pamilya sang akon bana ukon asawa bisan pa suod sia sa ila .  istoryahi ninyo nga mag - asawa   sa ano nga mga butang nga nagabuligay gid kami .  ano pa ang mapauswag namon .  ano ang puede namon himuon subong para magbuligay pa gid kami .  mga panugda   imadyina nga nagahampang kamo nga mag - asawa sing tennis kag kontrahanay kamo .  ano ang puede mo himuon para mag - updanay kamo sa isa lang ka team .  indi magpensar ,  paano ako magdaug .   '  kundi  paano kami magdaug .   '   indi na pagpensara kon sin - o ang husto kag sala .  mas importante ang kalinong kag paghiusa sa inyo pag - asawahay .  prinsipio sa biblia   pangitaa ninyo indi lamang ang inyo personal nga kaayuhan , kundi ang iya man sang iban .  gani indi na sila duha , kundi isa ka unod .  gani , ang gintingob  sang dios , indi pagbulagon sang tawo .  sa literal ,  gingutahan sing tingob .  ukon  may mapainubuson nga hunahuna . 
ang paghambal sing matinahuron pareho sa semento nga makapabakod sang inyo pag - asawahay para sa mga mag - asawa ang mag - asawa nga may respeto sa isa kag isa nagapalanggaanay gihapon bisan pa may indi pag - intiendihanay .  ini nga mga mag - asawa wala nagapakatig - a ,  siling sang libro nga ten lessons to transform your marriage .  kundi , ginaistoryahan nila sing maayo ang ila mga problema .  matinahuron nila nga ginapamatian ang isa kag isa kag naga - adjust para masolusyunan ini .  prinsipio sa biblia   ang gugma wala nagapangita sang kaugalingon nga kaayuhan .  ginarespeto ko ang akon asawa paagi sa pag - apresyar sa iya kag paglikaw sa mga butang nga makapalain sa iya ukon sa amon pag - asawahay .  kon wala sing respeto ang mag - asawa sa isa kag isa , ang ila pag - istoryahanay mahimo maglakip sang pagpakanubo , insulto , kag pagpakalain nga suno sa mga researcher amo ang mga rason sang pagbulagay .  ang imo negatibo nga ginahambal , ginapabatibati , ukon ginalahog parte sa imo asawa makaguba sang iya kompiansa , pagsalig , kag sa inyo pag - asawahay .  tilawi ini talupangda ang imo ginahambal kag ginahimo sa sulod sang isa ka semana .  dayon pamangkuta ang imo kaugalingon     pirme ko bala ginapakalain ang akon bana ukon asawa , ukon pirme ko sia ginadayaw .   '     ano ang ginahimo ko nga nagapakita nga ginarespeto ko ang akon bana ukon asawa .   '  istoryahi ninyo nga mag - asawa   ano ang gusto ninyo nga himuon kag ihambal para magbatyag ang kada isa nga ginarespeto .  ano ang mga ginahimo kag ginahambal nga nagapabatyag sa kada isa sa inyo nga wala kamo ginarespeto .  mga panugda   isulat ang tatlo ka paagi nga gusto mo mapakitaan ka sing respeto .  ipahimo man ini sa imo bana ukon asawa .  bayluhanay kamo sang listahan , kag tinguhai ninyo nga ipakita ang respeto sa mga kahimtangan nga inyo ginsulat .  isulat ang nanamian mo gid nga mga batasan sang imo bana ukon asawa .  dayon isugid sa iya kon ngaa ginaapresyar mo gid ini nga mga batasan .  ginarespeto ko ang akon bana kon ang akon mga ginahimo nagapakita nga importante sia sa akon kag gusto ko sia mangin malipayon .  indi man kinahanglan nga espesyal gid ang akon himuon , kon kaisa bisan sa gagmay lang nga butang .  gani , indi ini parte sa kon bala pamatyag mo matinahuron ka  kundi kon bala nagabatyag ang imo bana ukon asawa nga ginarespeto mo sia .  prinsipio sa biblia   isuksok ninyo ang mapinalanggaon nga kaawa , kaayo , pagkamapainubuson , kalulo , kag pagkamapinasensiahon .  ang gugma mapinasensiahon  kag mainayuhon .  ang gugma indi mahisaon .  indi ini maakigon .  wala ini nagaisip sang kahalitan .  ukon  mainantuson .  ukon  indi ini bastos sing batasan .  gani , subong mga pinili sang dios , balaan kag hinigugma , isuksok ninyo ang mapinalanggaon nga kaawa , kaayo , pagkamapainubuson ,  kalulo , kag pagkamapinasensiahon .  ukon  mapainubuson nga hunahuna . 
ang pagpatawad makapalong sang daw nagadabadaba nga kalayo sang away para sa mga mag - asawa ang pagpatawad amo ang pagpasaylo sa nakasala nga wala na sing kaakig kag paghinakit .  indi ini pagpakadiutay sa sala ukon paghunahuna nga daw wala lang ini natabo .  prinsipio sa biblia   padayon nga batasa ninyo ang isa kag isa kag magpinatawaray kamo sing kinabubut - on bisan pa ang isa may rason nga magreklamo sa isa .  kon palangga mo ang isa , wala ka nagapokus sa iya mga kakulangan kundi sa iya pagtinguha nga mangin maayo .  ang paghinakit makahalit sa imo lawas kag emosyon , kag pati na sa inyo pag - asawahay .  isa ka bes , nangayo sing pasaylo ang akon bana kay nasakitan gid ako sa iya ginhimo .  nabudlayan ako magpatawad sa iya .  ginpatawad ko sia , pero naghinulsol gid ako kay wala ko ini ginhimo dayon .  indi gid maayo ang nangin epekto sini sa amon pag - asawahay .  tilawi ini sa masunod nga masakitan ka sa ginhimo ukon ginsiling sang imo bana ukon asawa , pamangkuta ang imo kaugalingon     tama lang bala ako ka sensitibo .   '     daku gid bala ang iya sala nga kinahanglan gid mangayo sia sing pasaylo , ukon basi puede ko man lang ini palampason .   '  istoryahi ninyo nga mag - asawa   sa masami , daw ano ka dugay kami magpatawad sa isa kag isa .  ano ang mahimo namon para mas madali namon mapatawad ang isa kag isa .  mga panugda   kon nasakitan ka , indi pagpamensara nga ginhungod gid ini sang imo bana ukon asawa .  tinguhai nga palampasa ang ginhimo sang imo bana ukon asawa nga nagadumdom nga  kita tanan nagakasandad sing madamong beses .  kahapos magpatawad kon pareho kami nga nakasala , pero mabudlay kon isa lang ang may sala .  dapat gid magpaubos para mabaton ang pagpangayo sing pasaylo kag makapatawad .  prinsipio sa biblia   makighusay ka gilayon .  ang paghinakit makahalit sa imo lawas kag emosyon , kag pati na sa inyo pag - asawahay .  padayon nga batasa ninyo ang isa kag isa kag magpinatawaray kamo sing kinabubut - on bisan pa ang isa may rason nga magreklamo sa isa .  subong nga si jehova  nagpatawad sing kinabubut - on sa inyo , amo man sini ang himuon ninyo .  kay kita tanan nagakasandad  sing madamong beses .  kon ang bisan sin - o wala nagakasandad sa pulong , himpit sia nga tawo , nga makapugong  man sang iya bug - os nga lawas .  ukon  makasala .  ukon  makarenda .  makighusay ka gilayon sa nagasumbong sa imo sa kasuguan samtang nagapakadto kamo sa hukmanan .  basi pa lang indi ka niya pag - isumbong sa hukom , kag itugyan ka sang hukom sa guardia agod bilangguon . 
ang komunikasyon daw pareho sa taytay nga nagaangot sa imo kag sa imo kabataan para sa mga ginikanan ang matuod nga komunikasyon nagakahulugan sang pagsugiray ninyo sang inyo kabataan sang inyo ginahunahuna kag ginabatyag .  mahimo mabudlay ang pagpakigkomunikar sa mga tin - edyer .  sang gamay pa sila , ginasugid nila sa imo ang tanan .  pero sang tin - edyer na sila , kis - a na lang sila nagaistorya sa imo , kag wala ka na makahibalo sang ila ginahunahuna kag ginabatyag .  daw ara ka lang nagatindog sa tabok sang suba kag nagatan - aw sa ila .  pero bisan pa amo sini , amo gid ini ang tion nga dapat ka makigkomunikar sa ila .  mag - adjust kon san - o gusto makig - istorya sang imo bata .  bisan gab - i na , istoryaha sia kon gusto niya .  mahimo magsiling ka ,  subong ka pa maistorya .  updanay ta bilog nga adlaw .   '  pero ngaa mareklamo kita nga gusto makig - istorya sang aton bata .  indi bala amo gid ina ang gusto sang mga ginikanan .  gusto ko pa tani magtulog , pero gusto sang akon mga tin - edyer nga makig - istorya sa akon kon kaagahon .  prinsipio sa biblia   ang tagsatagsa indi dapat maghunahuna sang iya kaugalingon nga kaayuhan , kundi sang kaayuhan sang iban .  indi magpadisturbo .  ang isa ka amay nagsiling   kon kaisa , lain ang akon ginapamensar samtang ginaistorya ako sang akon kabataan .  kag nakahibalo gid sila nga wala ako nagapamati .  kon amo ka man sini , patya ang tv kag ang imo mga gadyet .  pamatii sing maayo ang ginasiling sang imo bata , kag ipabatyag sa iya nga importante ang iya ginasugid bisan pa daw gamay lang ini nga butang .  ginapasalig gid namon ang amon kabataan nga importante sa amon ang ila ginabatyag .  kay kon indi , indi nila ini pag - isugid sa amon ukon basi isugid nila ini sa iban .  indi dayon maakig bisan pa daw sala ang ginasiling sang imo bata .  prinsipio sa biblia   talupangda ninyo kon paano kamo nagapamati .  gamita ang indi pormal nga mga sitwasyon .  kon kaisa , mas mahapos sa kabataan ang pagpakig - istorya sa ila ginikanan kon nagapungko sila nga wala nagaatubangay .  ginaistorya namon sila samtang nagasakay sa salakyan .  maayo ang amon pag - istoryahanay kay nagatuparay kami kag wala nagaatubangay .  mahimo man makaistoryahanay samtang nagakaon .  samtang nagapanyapon kami , ginaistoryahan namon ang pinakamaayo kag pinakamalain nga natabo sa amon sina nga adlaw .  paagi sini , nangin suod kami kag nahibaluan namon nga kon may mga problema kami wala kami nagaisahanon .  prinsipio sa biblia   mangin maabtik sa pagpamati  kag  mahinay sa paghambal .  ang tagsatagsa indi dapat maghunahuna sang iya kaugalingon nga kaayuhan , kundi sang kaayuhan sang iban .  gani , talupangda ninyo kon paano kamo nagapamati , kay ang may paghangop makabaton sing dugang nga paghangop , apang ang wala sing paghangop , bisan ang ginahunahuna niya nga yara sa iya kuhaon .  mga hinigugma ko nga kauturan , dumduma ninyo ini .  ang tagsa ka tawo dapat mangin maabtik sa pagpamati , mahinay sa paghambal , indi dali maakig , . 
pareho sa timon nga nagagiya sa baruto , ang disiplina nagatuytoy man sa bata para sa mga ginikanan ang tinaga nga disiplina nagakahulugan sang paggiya ukon pagtudlo .  kon kaisa , nagalakip ini sang pagtadlong sa sala nga ginhimo sang bata .  pero sa masami , nagalakip ini sang moral nga paghanas nga makabulig sa bata nga makahimo sang husto nga mga desisyon .  sang nagligad nga mga dekada , halos wala na ginadisiplina ang kabataan kay nahadlok ang mga ginikanan nga basi magbuhin ini sa kompiansa sang bata .  pero ang maalamon nga mga ginikanan nagahimo sing nagakaigo nga mga pagsulundan kag ginahanas ang ila kabataan nga sundon ini .  kinahanglan sang kabataan ang mga limitasyon para mabuligan sila nga mangin maayo nga mga adulto .  kon indi sila pagdisiplinahon , mangin pareho sila sa baruto nga wala sing timon nga mahimo magtalang ukon magkulob .  indi magbag - obag - o .  kon wala ginsunod sang imo bata ang imo pagsulundan , ipadapat sa iya ang silot .  pero , pirme gid sia dayawa kon magtuman sia .  pirme ko gid ginadayaw ang akon kabataan kon magtuman sila kay ang kalabanan subong indi matinumanon .  nakabulig ini sa ila para mas mahapos nila batunon ang pagtadlong .  prinsipio sa biblia   kon ano ang ginasab - ug sang tawo , ini man ang iya anihon .  mangin rasonable .  ibase ang disiplina sa edad , ikasarang , kag sala sang bata .  mas epektibo ang disiplina kon may labot ini sa sala halimbawa , ang indi husto nga paggamit sang cellphone mahimo magresulta sa indi pagpagamit sini sa iya .  likawi man nga maakig sa ginagmay nga mga butang bangod lang naugot ka sa sini .  ginahibalo ko gid kon bala hungod nga nagsupak ang akon bata ukon nagsala lang sia sa iya desisyon .  may kinalain ang malain nga batasan nga kinahanglan tadlungon kag ang sala nga kinahanglan lang ipatalupangod .  prinsipio sa biblia   indi ninyo pagpaakiga ang inyo mga anak , agod indi sila maluyahan sing buot .  mangin mahigugmaon .  mas mahapos batunon sang kabataan ang disiplina kon nahibaluan nila nga ginhimo ini bangod palangga sila sang ila ginikanan .  kon makasala ang amon bata , ginahambalan namon sia nga nalipay gid kami sa iya maayo nga mga ginhimo .  ginapaathag namon sa iya nga ang iya sala indi makaguba sang iya reputasyon basta tadlungon niya ini kag handa kami nga buligan sia para mahimo ina .  prinsipio sa biblia   ang gugma mapinasensiahon kag mainayuhon .  indi pagdayai ang inyo kaugalingon  ang dios indi ninyo madaya .  kay kon ano ang ginasab - ug sang tawo , ini man ang iya anihon       kamo nga mga amay , indi ninyo pagpaakiga ang inyo mga anak , agod indi sila maluyahan sing buot .  ang gugma mapinasensiahon  kag mainayuhon .  ang gugma indi mahisaon .  wala ini nagapabugal , wala ini nagapahambog ,  ukon  mainantuson . 
pareho sa masaligan nga kompas , ang maayo nga mga pamatasan makabulig sa imo bata nga mahibaluan kon ano ang dapat nila himuon para sa mga ginikanan bilang ginikanan , may personal ka nga mga talaksan nga ginasunod .  halimbawa , ginatinguhaan mo bala nga mangin tampad sa tanan nga butang .  kon amo , mahimo nga gusto mo ini itudlo sa imo kabataan .  gusto mo man sila tudluan nga dapat mangin mapisan , wala sing pinilian , kag mainulikdon sa iban mga pamatasan nga mas maayo nga pauswagon samtang bata pa ang isa .  prinsipio sa biblia   hanasa ang bata sa husto nga dalanon  bisan magtigulang na sia indi sia magtalikod sa sini .  sa sining moderno nga panahon , importante gid ang maayo nga pamatasan .  ang malain nga impluwensia mahimo maghalin sa mga gadyet sa bisan ano nga oras ,  siling sang iloy nga si karyn .  puede nga ara sa amon tupad ang amon bata pero nagatan - aw sia sang binastos .  prinsipio sa biblia   ang hamtong nga mga tawo may ikasarang sa paghangop nga nahanas sa pagkilala sang maayo kag malain .  importante nga pamensaron man ang iban .  nagalakip ini sang simple lang nga pagsiling sang  palihug  kag  salamat  kag pag - ulikid sa iban nga talagsa na lang makita subong bangod ang kalabanan mas interesado sa ila mga gadyet sangsa mga tawo .  prinsipio sa biblia   himua ninyo sa inyo isigkatawo ang luyag ninyo nga himuon nila sa inyo .  ipahibalo ang imo moral nga mga talaksan .  halimbawa , ginapakita sang pagtuon nga mas nagalikaw ang mga tin - edyer sa pag - sex antes sang kasal kon maathag nga gintudlo sa ila nga sala ini .  panugda  gamita ang bag - o nga mga balita para makaistorya parte sa maayo nga pamatasan .  halimbawa , kon parte ini sa krimen , mahimo ka magsiling   grabe na gid subong ang ginahimo sang mga tawo bangod sa kaakig nila sa iban .  ngaa ayhan nahimo nila ina .  mabudlay para sa kabataan ang pagpili sang maayo kag malain kon wala sila makahibalo kon ano ang maayo ukon malain .  tudlui ang kabataan nga pamensaron ang iban .  bisan ang gamay nga bata makatuon sa pagsiling sing  palihug  kag  salamat  kag pagpakita sing pagtahod sa iban .  kon marealisar sang kabataan nga bahin sila sang mas daku pa nga grupo sang isa ka pamilya , eskwelahan , kag komunidad mas nagahimo sila sing maayo para makabenepisyo ang tanan , indi lang ang ila kaugalingon ,  siling sang libro nga parenting without borders .  panugda  hatagi sing ulubrahon sa balay ang imo kabataan para matun - an nila nga importante ang pagbulig sa iban .  kon maanad na ang amon kabataan sa mga ulubrahon sa balay subong , indi na sila mabudlayan kon mangabuhi na sila .  mangin bahin na sang ila kabuhi ang paghimo sang ila responsibilidad .  hanasa ang bata  sa husto nga dalanon  bisan magtigulang na sia indi sia magtalikod sa sini .  ukon  pamatan - on .  apang ang matig - a nga pagkaon para sa hamtong nga mga tawo , nga paagi sa paggamit sang ila mga ikasarang sa paghangop  nahanas ini nga makilala ang maayo kag malain .  ukon  ikasarang sa paghantop .  subong man , himua ninyo sa inyo isigkatawo ang luyag ninyo nga himuon nila sa inyo . 
ano nga dalan ang gusto mo nga agyan sang imo kabataan .  para sa mga ginikanan ang mga ginikanan nga nangin halimbawa nagaaplikar mismo sang ila ginatudlo .  halimbawa , mapaabot mo bala nga mangin tampad ang imo bata kon mabatian ka niya nga nagasiling ,  hambala sia nga wala ko diri ,  kon may nagapangita sa imo .  pirme ta mabatian ang ginasiling nga  sunda ang ginahambal ko , indi ang ginahimo ko .   '  pero indi gid ina makabulig sa kabataan .  daw mga espongha sila nga nagasuyop sang tanan naton nga ginasiling kag ginahimo , kag mahibaluan nila kon ang aton ginahimo lain sangsa aton ginatudlo .  prinsipio sa biblia   ikaw nga nagabantala nga  indi magpangawat , '  nagapangawat ka bala .  mas daku ang impluwensia sang mga ginikanan sa ila kabataan kag bisan sa mga tin - edyer sangsa iban , lakip na ang ila mga kaedad .  buot silingon , ikaw ang pinakamaayo nga maggiya sa imo bata sa husto nga dalan pero siempre , iaplikar mo mismo ang imo ginahambal .  bisan suliton pa naton sing ginatos ka beses ang aton ginahambal mahimo nga indi gihapon mamati ang aton bata , pero bisan isa lang ka bes nga indi naton mahimo ang aton ginsiling , makita gid niya ini .  matalupangdan gid sang mga bata ang tanan naton nga ginahimo , bisan pa abi ta wala .  prinsipio sa biblia   ang kaalam nga halin sa langit .  indi salimpapaw .  usisaa ang imo mga ginahimo .  ano nga mga palaguaon ang nanamian mo .  paano mo ginatratar ang imo bana ukon asawa kag kabataan .  ano nga klase sang mga tawo ang imo mga abyan .  nagaulikid ka bala sa iban .  buot silingon , gusto mo bala nga mangin pareho sa imo ang imo mga bata .  wala namon ginapatuman sang akon bana sa amon kabataan ang mga talaksan nga kami mismo indi makasunod .  mangayo sing pasaylo sa imo mga sala .  nahibaluan sang imo kabataan nga indi ka perpekto .  kon magsiling ka sing  pasayluha ako  sa imo bana ukon asawa kag kabataan , matudluan mo sila nga importante nga mangin tampad kag mapainubuson .  dapat mabatian sang amon kabataan nga ginaaku namon ang amon sala , kag nagapangayo kami sing pasaylo .  kay kon indi , matun - an nila nga taguon ang ila mga sala .  bilang mga ginikanan , kita ang may pinakadaku nga impluwensia sa aton kabataan , kag ang aton halimbawa amo ang pinakamaayo nga paagi sa pagtudlo kay makita gid nila ini pirme .  daw libro ini nga pirme lang bukas kag handa magtudlo .  ikaw nga nagatudlo sa iban , wala ka bala nagatudlo sa imo kaugalingon .  ikaw nga nagabantala nga  indi magpangawat ,  nagapangawat ka bala .  apang ang kaalam nga halin sa langit una sa tanan putli , dayon mahidaiton , makatarunganon , handa sa pagtuman , puno sang kaluoy kag maayong mga bunga , wala sing ginapasulabi , kag indi salimpapaw . 
kon mabakod ang imo identidad , masarangan mo ang mabaskog nga mga bagyo para sa mga pamatan - on ang imo identidad wala lang nagapatuhoy sa imo ngalan kag hitsura , kundi sa imo man mga pamatasan , pagpati , kag personalidad .  gani , ang identidad amo ang bug - os mo nga pagkatawo sa gua man ukon sa sulod .  kon mabakod ang imo identidad , nagapanindugan ka sa imo mga pagpati kag wala ka nagapasugot nga kontrolon ka sang imo mga kaedad .  madamo nga tawo ang daw pareho sa mga manikin nga nakadispley .  indi sila ang nagapili sang ila suksukon , kundi ang iban .  natun - an ko nga manindugan sa kon ano ang husto bisan pa mabudlay ini .  mahibaluan ko kon sin - o ang akon matuod nga mga abyan paagi sa ila ginahimo kag sa akon ginahimo kon kaupod ko sila .  prinsipio sa biblia   untati na ninyo ang pagpadihon sa mga dalanon sang katawhan sini nga sistema sang mga butang , kundi bag - uha na ninyo ang inyo panghunahuna .  hibalua kon ano ka nga klase sang tawo subong kag ang gusto mo nga mangin klase sang tawo sa ulihi , paagi sa pag - usisa sang imo mga ikasarang , kaluyahon , kag mga panindugan .  para mahimo mo ini , sabta ang masunod .  ikasarang  ano ang akon mga abilidad .  diin ako maayo .  ano ang maayo nga mga butang nga ginahimo ko .  panugda  daw wala ka bala sing napensaran nga maayo nga ginhimo mo ukon ginsiling .  pamangkuta ang imo ginikanan ukon masaligan nga abyan kon ano ang maayo nga nakita niya sa imo kag ngaa .  prinsipio sa biblia   dapat usisaon sang kada isa ang iya kaugalingon nga hinimuan , kag kon makita niya nga maayo ini magkalipay sia , apang indi niya dapat pag - ipaanggid ini sa hinimuan sang iban .  kaluyahon  ano nga batasan ang dapat ko pauswagon .  san - o ako madali masulay .  sa ano nga mga sitwasyon mas kinahanglan ko ang pagpugong sa kaugalingon .  prinsipio sa biblia   kon magsiling kita ,  wala kita sing sala , '  ginapatalang naton ang aton kaugalingon .  panindugan  ano nga mga talaksan sa moral ang ginasunod ko , kag ngaa .  nagapati bala ako sa dios .  ano ang nagkumbinsi sa akon nga may dios .  ano nga buhat ang ginakabig ko nga indi maayo , kag ngaa .  ano ang pagpati ko sa palaabuton .  prinsipio sa biblia   ang ikasarang sa paghunahuna sing maayo padayon nga magabantay sa imo , kag ang paghantop magaamlig sa imo .  untati na ninyo ang pagpadihon sa mga dalanon sang katawhan sini nga sistema sang mga butang ,  kundi bag - uha na ninyo ang inyo panghunahuna , agod mapamatud - an ninyo sa inyo kaugalingon kon ano ang maayo kag kalahamut - an kag himpit nga kabubut - on sang dios .  ukon  sini nga tion .  tan - awa ang glossary .  gani , dapat usisaon sang kada isa ang iya kaugalingon nga hinimuan , kag kon makita niya nga maayo ini magkalipay sia , apang indi niya dapat pag - ipaanggid ini sa hinimuan sang iban .  kon magsiling kita ,  wala kita sing sala ,  ginapatalang naton ang aton kaugalingon kag ang kamatuoran wala sa aton .  ang ikasarang sa paghunahuna sing maayo padayon nga magabantay sa imo , kag ang paghantop magaamlig sa imo , . 
ang pagtuman sa imo mga ginikanan daw pareho sa pagbayad sang utang sa bangko .  kon responsable ka sa pagbayad , mas saligan ka nila para sa mga pamatan - on ang masaligan nga mga tawo ginasaligan sang ila mga ginikanan , abyan , kag amo .  ginatuman nila ang mga kasuguan kag ang ila mga promisa , kag pirme sila nagahambal sing matuod .  sa masami , ang imo kahilwayan nabase sa kon daw ano ikaw ka masaligan sa pagligad sang panahon .  ang pinakamaayo nga paagi para saligan ka sang imo mga ginikanan amo ang pagpakita sa ila nga hamtong ka kag responsable , ara man sila ukon wala .  prinsipio sa biblia   padayon nga pamatud - i kon ano kamo .  gusto mo bala nga saligan ka , ukon gusto mo nga ibalik ang pagsalig nila sa imo .  makabulig sa imo ang masunod .  mangin tampad .  indi ka pagsaligan sang mga tawo kon nagabutig ka .  pero kon tampad ka , ilabi na kon makasala ka , saligan ka gid sang iban .  mahapos lang mangin tampad kon ok ang tanan .  pero kon mangin tampad ka bisan pa may malain ini nga epekto sa imo , mas saligan ka pa gid sang mga tawo .  prinsipio sa biblia   luyag namon magkabuhi sing bunayag  ukon , tampad  sa tanan nga butang .  mangin responsable .  sa isa ka surbe sa u .  gani , ang pagtinguha nga mangin responsable subong makabulig sa imo sa ulihi .  makita sang akon mga ginikanan kon responsable ako kag nagamatumato sa mga ulubrahon sa balay .  pirme ko ini ginahimo , gani mas ginasaligan nila ako .  prinsipio sa biblia   nagasalig ako sa imo pagtuman , .  kay nakahibalo ako nga himuon mo ang labaw pa sa ginasiling ko .  mangin mapinasensiahon .  indi pareho sa pisikal nga pagdaku nga makita dayon sang iban , kinahanglan ang panahon para makita sang iban ang paghamtong mo sa emosyon kag hunahuna .  indi ka pagsaligan sang imo mga ginikanan kag sang iban base lang sa isa ka butang nga ginhimo mo .  pero amat - amat ka nila nga saligan kon pirme mo ipakita nga responsable ka .  prinsipio sa biblia   isuksok ninyo ang .  pagkamapinasensiahon .  padayon nga usisaa kon malig - on ang inyo pagtuo  padayon nga pamatud - i kon ano kamo .  ukon wala bala ninyo mahibalui nga si jesucristo nahiusa sa inyo .  luwas lamang kon kamo wala ginakahamut - an .  padayon kamo nga magpangamuyo para sa amon , kay nagasalig kami nga may bunayag  kami nga konsiensia , kag luyag namon magkabuhi sing bunayag sa tanan nga butang .  sa literal ,  maayo .  nagasalig ako sa imo pagtuman , gani nagasulat ako sa imo , kay nakahibalo ako nga himuon mo ang labaw pa sa ginasiling ko .  gani , subong mga pinili sang dios , balaan kag hinigugma , isuksok ninyo ang mapinalanggaon nga kaawa , kaayo , pagkamapainubuson ,  kalulo , kag pagkamapinasensiahon .  ukon  mapainubuson nga hunahuna . 
ang kapisan sa pag - obra daw pareho sa pag - ehersisyo  makabenepisyo ka subong kag sa palaabuton para sa mga pamatan - on ang mga mapisan wala nagalikaw sa trabaho .  kundi , nalipay sila mag - obra para sa ila kinahanglanon kag mabuligan ang iban bisan pa indi prominente ang ila obra .  sa gusto mo man kag sa indi , madamo ka sing responsibilidad sa kabuhi .  madamo subong ang wala nanamian mag - obra , gani may bentaha gid kon mapisan ka .  natun - an ko nga ang pagtrabaho nagahatag sa imo sing kompiansa kag kalipay .  bangod nalipay ako , nanamian ako mag - obra .  kon mapisan ka , mangin maayo man ang imo reputasyon .  prinsipio sa biblia   may kaayuhan sa tanan nga sahi sang pagpangabudlay .  tinguhai nga mangin positibo ang imo panan - aw sa obra .  makabulig sa imo ang masunod .  magkalipay sa imo pag - obra .  nagaobra ka man sa inyo balay , nagahimo sang imo asaynment , ukon nagatrabaho , himua ang imo gid masarangan .  kon matapos mo ang obra , tinguhai nga mapauswag mo ini sa mas maayo kag madasig nga paagi .  kon sagad ka na mag - obra , mas malipay ka sa paghimo sini .  prinsipio sa biblia   nakakita ka na bala sing tawo nga sampaton sa iya obra .  magatindog sia sa atubangan sang mga hari  indi sia magtindog sa atubangan sang kinaandan nga mga tawo .  hunahunaa ang resulta .  sa masami , kon ginahimo mo sing maayo ang imo mga responsibilidad , makabenepisyo ang iban .  halimbawa , kon mapisan ka sa inyo balay , magamag - an ang ulubrahon sang iban nga miembro sang inyo pamilya .  prinsipio sa biblia   mas malipayon ang nagahatag sangsa nagabaton .  mangin handa sa pagsakripisyo .  imbes hapos lang ang obrahon mo , tinguhai nga mag - obra sing sobra pa sa ginapaabot sa imo .  sa sini nga paagi , ikaw ang may kontrol sa imo kabuhi nagasakripisyo ka bangod gusto mo ini himuon , indi nga napilitan ka lang .  prinsipio sa biblia   mangin kinabubut - on ang imo maayong buhat , kag indi tungod napilitan ka lang .  mangin balanse .  ang mga mapisan indi matamad kag indi man puro lang obra .  gusto nila nga balanse lang , nalipay sila mag - obra kag nalipay man magpahuway .  prinsipio sa biblia   mas maayo pa ang diutay nga pahuway sangsa tuman nga pagpangabudlay kag paglagas sa hangin .  kag ang tagsa ka tawo magkaon man kag mag - inom kag magkalipay sa tanan nga ginpangabudlayan niya .  dulot ini sang dios .  may kaayuhan sa tanan nga sahi sang pagpangabudlay , apang ang pagwakal lamang nagadul - ong sa kinawad - on .  nakakita ka na bala sing tawo nga sampaton sa iya obra .  magatindog sia sa atubangan sang mga hari  indi sia magtindog sa atubangan sang kinaandan nga mga tawo .  ginpakita ko sa inyo sa tanan nga butang nga paagi sa sini nga pagpangabudlay dapat ninyo buligan ang mga maluya kag dapat ninyo dumdumon ang ginsiling ni ginuong jesus   mas malipayon ang nagahatag sangsa nagabaton .   '        kag kon may magpilit sa imo nga maglakat sing isa ka milya ,  updi sia bisan sing duha ka milya .  apang indi ko paghimuon ina kon wala ka sing pahanugot , agod mangin kinabubut - on ang imo maayong buhat , kag indi tungod napilitan ka lang .  mas maayo pa ang diutay nga pahuway  sangsa tuman nga pagpangabudlay  kag paglagas sa hangin .  sa literal ,  isa ka hakop nga pahuway .  sa literal ,  duha ka hakop nga pagpangabudlay . 
ang mga tulumuron daw pareho sa plano sang balay  kon tinguhaan mo mangin matuod ini para sa mga pamatan - on ang tulumuron indi lang damgo nga gusto mo matabo .  ang matuod nga tulumuron nagalakip sang pagplano , pagpasibu , kag pagpangabudlay .  may mga tulumuron nga malab - ot sa sulod sang pila ka adlaw ukon semana , sing binulan , ukon sing tinuig pa gani .  ang madugay lab - uton nga mga tulumuron mahimo malab - ot paagi sa amat - amat nga paglab - ot sang mas mahapos nga mga tulumuron .  kon malab - ot mo ang imo mga tulumuron , magadugang ang imo kompiansa , magabakod ang inyo pag - abyanay , kag mangin mas malipayon ka .  kompiansa  kon malab - ot mo ang gamay nga mga tulumuron , may kompiansa ka nga malab - ot ang daku nga mga tulumuron .  mas may kompiansa ka man sa pag - atubang sa mga problema kada adlaw pareho sang pagpamilit sang imo mga kaedad .  pag - abyanay  madamo ang nanamian makig - upod sa mga may tulumuron ang mga nakahibalo kon ano ang ila gusto kag nagatinguha nga lab - uton ini .  dugang pa , mangin mabakod man ang pag - abyanay kon nagapakig - upod ka sa mga pareho sa imo ang tulumuron .  kalipay  kon maghimo ka sing tulumuron kag malab - ot mo ini , malipay ka sa imo hinimuan .  nanamian ako kon may mga tulumuron ako .  kay pirme lang ako may ginahimo kag nasadyahan ako sa pagtinguha nga malab - ot ini .  kag kon malab - ot mo ang isa ka tulumuron , kanami gid magsiling ,  wow , nahimo ko to .  nalab - ot ko ang akon tulumuron suno gid sa akon plano .   '   christopher .  prinsipio sa biblia   kon maghulat ka tubtob mag - ayo ang panahon kag indi gid mabaskog ang hangin , indi ka gid makatanom , kag wala ka gid sing may mapatubas .  sunda ang masunod para makahimo ka sing mga tulumuron kag malab - ot ini .  ilista ang puede mo himuon nga tulumuron , kag pasunura ini sa kon ano ang gusto mo nga unahon .  sa kada tulumuron , himua ang masunod    ibutang ang rasonable nga petsa kon san - o mo ini malab - ot .  planuha ang mga tikang nga dapat mo himuon .  pamensara kon ano ang posible nga mga problema , kag kon paano mo ini maatubang .  indi na paghulata nga makompleto ang tanan nga detalye antes mo ini sugdan .  pamangkuta ang imo kaugalingon ,  ano ang una ko nga himuon para malab - ot ko ang akon tulumuron .   '  dayon himua ini .  irekord ang mga tikang nga nahimo mo na .  prinsipio sa biblia   ang mga plano sang mapisan pat - od nga magamadinalag - on .  ang isa nga hangin lang ang ginabantayan indi magsab - ug sing binhi , kag ang isa nga gal - um lang ang ginatan - aw indi mag - ani .  ang mga plano sang mapisan pat - od nga magamadinalag - on ,  apang ang tanan nga nagapadasudaso pat - od nga magaimol .  ukon  bentaha . 
ang biblia nagahatag sang pinakamasaligan nga giya para sa mga mag - asawa , mga ginikanan , kag mga pamatan - on .  ang mga prinsipio sini makabulig sa isa nga mapauswag ang iya ikasarang sa paghunahuna sing maayo , kag maayo nga paghukom .  ang biblia nagasabat sang importante nga mga pamangkot sa kabuhi , pareho sang    ano ang katuyuan sang kabuhi .  ang dios bala ang balasulon sa aton pag - antos .  ano ang matabo kon mapatay kita .  ginaagda ka namon nga usisaon ang biblia para makita ang mga sabat sa sini kag sa iban pa nga pamangkot .  tan - awa ang video nga ngaa dapat tun - an ang biblia .  kadtui ang www .  para sa dugang nga impormasyon parte sa pag - asawahay kag pamilya , tan - awa ang serye sang mga artikulo sa  bulig para sa pamilya  sa jw .  sa literal ,  makahibalo .  ukon  kon ano ang husto .  ukon  wala sing pinasulabi . 
