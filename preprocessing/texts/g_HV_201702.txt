depresyon sa mga tin - edyer ngaa .  ano ang makabulig sa ila .  mga kaundan


introduksion


depresyon sa mga tin - edyer ngaa .  ano ang makabulig sa ila . 
ginagamit ini subong bahin sang bug - os kalibutan nga hilikuton sa pagtudlo sang biblia nga ginasuportahan sang boluntaryo nga mga donasyon .  kon gusto mo maghatag sing donasyon , palihug kadtui ang www .  luwas kon tuhay ang ginapakita , ang mga kinutlo sa biblia naghalin sa bag - ong kalibutan nga badbad sang balaan nga kasulatan . 
ang panagang sa init sang saharan silver ant . 
suno sa mga report , nagadamo na gid ang mga tin - edyer nga may depresyon .  paano maatubang ini nga problema .  mabasa sa sini nga magmata .  ang pila ka panugda para sa mga tin - edyer nga may depresyon .  may mga panugda man ini para sa mga ginikanan agod mapaumpawan kag mabuligan nila ang ila mga kabataan . 
topiko sa kober  kon nagabatyag ako sing depresyon ,  siling ni anna ,   wala ako gana maghimo sing bisan ano , bisan pa ang mga nanamian ko himuon .  gusto ko lang magtulog pirme .  pamatyag ko wala sing may nagapalangga sa akon , wala ako sing pulos , kag pabug - at lang sa iban .  gusto ko maghikog ,  siling ni julia .  indi ko man gusto mapatay .  gusto ko lang madula ang akon ginabatyag .  mapinalanggaon ako , pero kon nagabatyag ako sing depresyon , wala ako sing labot sa kay bisan sin - o ukon sa bisan ano .  ang iban nga kabataan nagabatyag man sing kasubo kon kaisa , pero si anna kag si julia sinemana ukon binulan nga nagabatyag sing depresyon .  daw ara ka sa madulom kag madalom nga buho nga wala sing maguaan ,  siling ni anna .  daw mabuang ka kag daw wala ka sa imo kaugalingon .  indi lang si anna kag si julia ang nagabatyag sini .  ang mga sintomas sang depresyon mahimo maggua bisan tin - edyer pa lang ang isa kag mahimo ini maglakip sang pagbag - o sa oras sang pagtulog , gana sa pagkaon , kag pagtambok ukon pagniwang .  mahimo man magbatyag ang isa sing kasubo , wala sing paglaum , kag wala sing pulos .  gusto man niya mag - isahanon pirme , nabudlayan sia magkonsentrar ukon nangin malipaton , nagapamensar nga maghikog ukon nagahikog , kag iban pa nga indi mapaathag nga mga sintomas .  para mapat - od sang mga doktor nga ang isa may depresyon , kinaandan na nga ginausisa nila ang iban pa nga mga sintomas sang depresyon nga nagadugay sing sinemana kag nagapabudlay sa pagsinalayo sang isa .  suno sa who , indi lang isa ang kabangdanan sang depresyon .  mahimo nga resulta ini sang stress , pisikal nga mga kabangdanan , ukon indi maayo nga pagtratar sang iban sa isa .  mahimo ini maglakip sang masunod .  pisikal nga mga kabangdanan .  pareho sa kahimtangan ni julia , masami nga napanubli sa pamilya ang depresyon , nga nagapakita nga mahimo ara na ini sa gene , nga ayhan nagaapektar sa pagpanghikot sang utok .  ang iban pa nga kabangdanan nagalakip sang balatian sa tagipusuon kag pagbag - o sang hormone , subong man ang padayon nga pag - abuso sa droga ukon ilimnon nga mahimo magpalala sa depresyon , ukon magresulta sa depresyon .  maayo ang diutay nga stress , pero ang nagadugay kag grabe nga stress makahalit sa pisikal kag panghunahuna , nga kon kaisa nagaresulta sing depresyon sa tin - edyer nga madali maapektuhan sini nga balatian .  gani indi pa mahibaluan kon ano gid ang kabangdanan sang depresyon kag mahimo nga resulta ini sang duha ukon kapin pa sa mga rason nga ginsambit kaina .  nalakip sa kabangdanan sang stress nga mahimo magresulta sa depresyon amo ang pagdiborsio ukon pagbulagay sang mga ginikanan , pagkapatay sang pinalangga , pisikal ukon seksuwal nga pag - abuso , grabe nga aksidente , balatian , ukon kabudlayan sa pagtuon ilabi na kon magbatyag ang bata nga indi sia palangga bangod sini .  mahimo man bangdan ang indi realistiko nga ginapaabot sang mga ginikanan sa bata , ayhan sa iya pag - eskwela .  ang iban pa nga kabangdanan amo ang pagpangdaugdaug , kabalaka sa palaabuton , kakulang sa pagpalangga sang na - depress nga ginikanan , kag indi mapaktan nga batasan sang ginikanan .  kon magresulta ini sa depresyon , ano ang makabulig sa mga tin - edyer nga maatubang ini .  kinaandan na nga makontrol ang haganhagan kag ang malala nga depresyon paagi sa bulong kag bulig sang mga doktor .  si jesucristo nagsiling   ang mga mapagros wala nagakinahanglan sing manugbulong , kundi ang mga masakiton .  kon magmasakit kita , apektado ang aton lawas pati na ang aton utok .  mahimo kinahanglan man bag - uhon ang estilo sang aton pagkabuhi bangod ang nagakatabo sa aton lawas may epekto sa aton hunahuna kag amo man ang hunahuna sa aton lawas .  kon may depresyon ka , atipana sing maayo ang imo pisikal kag mental nga kapagros .  halimbawa , magkaon sing masustansia nga mga pagkaon , magtulog sing maayo , kag mag - ehersisyo sing regular .  ang pag - ehersisyo nagapagua sing mga kemikal nga makapasadya sa imo , nagadugang sang imo kusog , kag nagapanami sang imo pagtulog .  kon posible , hibalua kon ano ang mga rason kag mga palatandaan nga nagabatyag ka sing depresyon , dayon mangita sing paagi nga makontrol ini .  isugid ini sa isa nga imo ginasaligan .  makabulig man ang suporta sang suod nga mga miembro sang pamilya kag mga abyan para maatubang sing epektibo ang imo depresyon kag mahimo mabuhinan ang mga sintomas sini .  isulat ang imo ginahunahuna kag ginabatyag amo ini ang nakabulig kay julia nga ginsambit kaina .  labaw sa tanan , siguraduha nga matigayon mo ang imo espirituwal nga kinahanglanon .  makabulig ini para mangin maayo ang imo panglantaw sa kabuhi .  si jesucristo nagsiling   malipayon ang mga mahunahunaon sa ila espirituwal nga kinahanglanon .  magkaon sing maayo , mag - ehersisyo , kag magtulog sing maayo makabaton ka sing paumpaw paagi sa pagtigayon sang imo espirituwal nga kinahanglanon napamatud - an ni anna kag ni julia nga matuod ang ginsiling ni jesus .  si anna nagsiling   ang espirituwal nga mga hilikuton nagabulig sa akon nga magpokus sa iban nga tawo , indi lang sa akon mga problema .  indi ini pirme mahapos , pero mas malipayon ako bangod sini .  naumpawan si julia paagi sa pangamuyo kag pagbasa sing biblia .  ang pagsugid sa dios sang akon ginabatyag paagi sa pangamuyo nagapakalma sa akon ,  siling niya .  kag ang biblia nagbulig sa akon nga mahangpan nga palangga ako sang dios kag nagaulikid gid sia sa akon .  ang pagbasa sang biblia nagabulig man sa akon nga mangin positibo ang akon panglantaw sa palaabuton .  bilang aton manunuga , nahangpan gid ni jehova nga dios nga ang aton gindak - an , inagihan sa kabuhi , kag pagkahuman may impluwensia sa aton pagtamod kag ginabatyag .  gani mabuligan kag mapaumpawan niya kita , ayhan paagi sa mga tawo nga mapinalanggaon kag nakaintiende gid sa aton .  isa pa , magaabot ang tion nga ayuhon sang dios ang tanan naton nga balatian , pisikal man ukon mental .  nagpromisa ang biblia nga  pahiran  sang dios  ang tagsa ka luha sa  aton  mga mata , kag wala na sing kamatayon , ukon paglalaw ukon paghibi ukon kasakit pa .  makapaumpaw kag masaligan gid ina .  kon gusto mo makatuon sing dugang pa parte sa katuyuan sang dios sa mga tawo kag sa duta , palihug kadtui ang jw .  mabasa mo diri ang maayo gid nga biblia sa internet , kag ang mga artikulo sa lainlain nga topiko , lakip ang parte sa depresyon .  ang bisan ano nga partikular nga pagbulong .  batuna nga ang mga tin - edyer nga may depresyon nabudlayan sa paghambal sang ila mga ginabatyag ukon mahimo nga indi nila mahangpan ang nagakatabo sa ila .  mahimo nga indi pa gani nila matalupangdan ang mga sintomas sang depresyon .  indi pareho sa mga adulto ang paagi sang mga tin - edyer sa pagpabutyag sang ila depresyon , gani mangin alisto sa daku nga mga pagbag - o sa imo bata .  halimbawa , pagbag - o sa iya pamatasan , sa iya pagkaon , sa iya modo , sa iya pagtulog , ukon sa iya pagpakig - upod sa iban ilabi na kon nagadugay ini sing sinemana .  indi pagbalewalaa ang iya ginahambal ukon mga patimaan sang paghikog .  kon sa banta mo may depresyon ang imo bata   , ipakonsulta sia sa doktor .  buligi ang imo bata nga sundon ang ginasiling sang doktor , kag pahibalua ang doktor kon wala sing alibyo ukon may indi maayo nga mga epekto ang pagbulong .  dapat may regular nga iskedyul ang pamilya sa pagkaon , pag - ehersisyo , kag pagtulog .  istoryaha pirme ang imo bata , kag buligi sia nga maatubang ang negatibo nga reaksion sang iban parte sa depresyon .  bangod mahimo magbatyag ang imo bata nga nagaisahanon , nahuya , ukon wala sing pulos bangod sa depresyon , pasaliga sia pirme nga palangga mo sia .  kon may depresyon ka , may praktikal nga mga panugda nga makabulig sa imo para makontrol ang imo ginahunahuna kag ginabatyag .  ginatawag ini nga first - aid kit sang imo ginabatyag .  puede ini mabag - o depende sa imo kahimtangan .  mahimo ini maglakip sang mga butang nga makita sa sini nga pahina .  ang isa sa mga kabangdanan mahimo amo ang stress bangod sa emosyonal , pisikal , ukon seksuwal nga pag - abuso , nga sa masami maeksperiensiahan sang mga babayi .  kon magsamo ang kabalaka bangod sa nagakatabo sa palibot kag ang ginabatyag nga indi maintiendihan ,  sulat sang propesyonal nga manuglaygay nga si sharon hersh ,  masami nga indi gid maayo ang resulta kag makalilibog .  madali man maimpluwensiahan ang mga babayi sang makita nila sa media parte sa  seksi  nga lawas .  ang babayi nga nagabatyag nga indi sia guapa ukon nabalaka gid kon bala batunon sia sang iya nga kaedad , may daku nga posibilidad nga magbatyag sing depresyon .  sang nabatian ini ni jesus , nagsiling sia sa ila   ang mga mapagros wala nagakinahanglan sing manugbulong , kundi ang mga masakiton .  wala ako nagkari sa pagtawag sa mga matarong , kundi sa mga makasasala .  malipayon ang mga mahunahunaon sa ila espirituwal nga kinahanglanon ,  kay ila ang ginharian sang langit .  ukon  ang mga nagapakilimos sang espiritu .  kag wala sing pumuluyo  nga magasiling   nagamasakit ako .  ang katawhan nga nagapuyo sa duta napatawad na sa ila sala .  ukon  nagaistar .  kag pahiran niya ang tagsa ka luha sa ila mga mata , kag wala na sing kamatayon , ukon paglalaw ukon paghibi ukon kasakit pa .  ang mga butang sang una nagtaliwan na .  malapit si jehova sa mga nagaantos  ginaluwas niya ang mga nalisdan .  ukon  naluyahan sing buot .  ang mga halad nga kalahamut - an sa dios amo ang nalisdan nga espiritu  ang nagakalisod kag mahinulsulon nga tagipusuon , o dios ko , indi mo pagsikwayon .  ukon  pagtamayon .  sang nagdamo  ang akon kabalaka ,  ginlugpayan kag ginpaumpawan mo ako .  ukon  nagdamo sa sulod ko .  ukon  makatulublag nga panghunahuna .  ukon  ang imo paglugpay nagpaumpaw sa akon kalag . 
kon yuhuman ka sang iban , ano ang imo reaksion .  mahimo nga yuhuman mo man sila .  kag posible nga mangin mas malipayon ka man .  matuod gid nga ang sinsero nga mga yuhum halin man sa aton mga abyan ukon sa indi naton kilala makalalaton , kag makapalipay sa aton .  ang babayi nga si magdalena nagsiling   kanami gid sang yuhum sang napatay ko nga bana nga si georg .  kon magtulukay kami , nagabatyag ako sing kakalma kag kampante ako .  ang sinsero nga yuhum nagapakita sang positibo nga balatyagon , pareho sang kaham - ot , kalipay , kag kasadya .  ang matuod , ang  yuhum .  daw natural na sa aton ,  siling sang artikulo sa observer , nga isa ka dyurnal sa internet sang association for psychological science .  bisan ang mga lapsag , siling sang artikulo ,  makahibalo kon ano ang ginapahangop sang ekspresyon sang guya .  nagsiling man ang artikulo   indi lang kay makakuha sila sing mapuslanon nga impormasyon paagi sa yuhum , ginagamit man nila ini para mahibaluan ang ila himuon .  gintun - an sang mga researcher sa harvard university sa estados unidos ang isa ka grupo sang tigulang nga mga pasyente kag ang ila reaksion sa ekspresyon sang guya sang mga nagaatipan sa ila .  kon ang pangguyahon sang mga nagaatipan sa ila  mapinalanggaon , nagaulikid , nagakabalaka , kag may balatyagon ,  siling sang mga researcher , nagabatyag sing kalipay ang mga pasyente kag nagaayo ang ila pisikal kag mental nga kapagros .  kabaliskaran ang nagakatabo kon ang panghulag sang mga nagaatipan nagapakita nga malayo ang ila buot sa mga pasyente .  kon nagayuhum ka , ginapahalipay mo man ang imo kaugalingon .  ginapakita sang pagtuon nga ang pagyuhum nagadugang sang kompiansa kag kalipay , kag nagabuhin man sang stress .  kabaliskaran naman ang epekto kon nagakusmod ka .  si magdalena nga ginsambit kaina , isa sa mga saksi ni jehova sang bug - os kalibutan nga inaway ii .  gintapok sia kag ang pila sa iya pamilya sa kampo konsentrasyon sa ravensbrück sa germany bangod wala nila ginbaton ang ideolohiya sang nazi .  may tion nga ginadumilian kami sang mga guardia sa pagpakig - istorya sa iban nga priso ,  siling niya .  pero indi nila mapunggan ang ekspresyon sang amon guya .  makita ko lang ang yuhum ni nanay kag sang akon magulang , napalig - on na ako kag mas determinado nga magbatas .  mahimo nga daw indi ka magyuhum bangod sa mga kabalaka sa kabuhi .  pero dumduma nga ang imo ginabatyag masami nga resulta sang imo ginahunahuna .  gani bisan pa mabudlay , mas maayo nga hunahunaon mo pirme ang positibo kag maayo nga mga butang .  ang pagbasa sing biblia kag pagpangamuyo nakabulig sa madamo nga tawo nga mahimo ina .  ang matuod , ang tinaga nga  kalipay  kag  kasadya  kag ang iban pa nga ekspresyon may kaangtanan sa sini mabasa sing ginatos ka beses sa biblia .  gani , mas maayo nga magbasa sini sing isa ukon duha ka pahina kada adlaw .  basi pa lang nga sa sini nga paagi , pirme ka na magyuhum .  indi na paghulata nga yuhuman ka sang iban .  unahi sila , pahalipaya man ang ila adlaw .  gani , gamita ang yuhum bilang regalo halin sa dios , nga nagapahalipay sa imo kag sa mga tawo nga ginayuhuman mo .  masubo ang tanan nga adlaw sang tawo nga nalisdan , apang daw pirme lang may kapiestahan ang tawo nga may malipayon  nga tagipusuon .  ukon  maayo .  sa katapusan , mga kauturan , padayon ninyo nga hunahunaa  ang bisan ano nga butang nga matuod , serioso , matarong , matinlo ,  hiligugmaon , dungganon , maayo , kag dalayawon .  ukon  pamalandungi .  ukon  putli .  malipayon ang mga mahunahunaon sa ila espirituwal nga kinahanglanon ,  kay ila ang ginharian sang langit .  ukon  ang mga nagapakilimos sang espiritu .  pasilaka ang imo nawong  sa imo alagad , kag tudlui ako sang imo mga pagsulundan .  ukon  magyuhom ka . 
ginapamatian sang maalam nga babayi ang iya konsiensia ang pagtamod sang biblia minilyon ka wala pa mabun - ag nga lapsag ang hungod nga ginapahulog kada tuig mas madamo pa ini sangsa populasyon sang iban nga pungsod .  lainlain ang rason sang mga babayi kon ngaa nagapahulog sila .  lakip sa sini amo ang kapigaduhon , indi maayo nga relasyon , gusto pa magkuha sing edukasyon ukon karera , ukon indi gusto nga mangin nagasolo nga iloy .  pero para sa iban , sala ang aborsion ukon pagpahulog pagguba ini sang pagsalig nga ginhatag sang dios sa nagabusong nga babayi .  para sa dios , ang kabuhi sagrado , ilabi na ang kabuhi sang tawo .  maaplikar ini nga prinsipio sa lapsag sa sulod sang taguangkan , ang lugar nga gindesinyo sang dios nga magaamlig sa lapsag nga wala pa mabun - ag .  ginputos mo ako sa taguangkan sang akon iloy ,  siling sang manunulat sang biblia .  nagsiling pa sia   nakita mo na ako sang wala pa ako mabun - ag  nasulat sa imo libro ang tanan ko nga bahin sang mga adlaw nga ginhimo ini .  ang pagtamod sang dios sa wala pa mabun - ag nga lapsag makita man sa iya kasuguan sa pungsod sang israel kag sa ginhatag sang dios sa aton nga konsiensia .  ang kasuguan sang dios nagasiling nga kon mahalitan sang isa ka tawo ang nagabusong kag napatay ang iya wala pa mabun - ag nga lapsag , silutan sia sing kamatayon ibayad niya ang iya kabuhi sa kabuhi nga nadula .  siempre , dapat binagbinagon anay sang mga hukom ang mga motibo kag ang mga kahimtangan .  ginhatagan man ang mga tawo sing konsiensia .  kon pamatian sang babayi ang iya konsiensia paagi sa pagpabalor sa kabuhi sang iya wala pa mabun - ag nga lapsag , mangin matinlo ang iya konsiensia .  kon indi niya pagpamatian ang iya konsiensia , tublagon sia sini ukon pakamalauton pa gani .  ginapakita sang mga pagtuon nga nagadugang man ang kabalaka kag depresyon sang mga babayi nga nagpahulog .  pero , ano abi kon mabudlay gid ang pagpadaku sang bata , ilabi na kon wala sa plano ang pagbusong .  talupangda ang pasalig sang dios sa mga nagasunod sa iya mga pagsulundan   mainunungon ka sa tawo nga mainunungon sa imo  matarong ka sa tawo nga matarong .  mabasa man naton   si jehova mahigugmaon sa katarungan , kag indi niya pagbiyaan ang mga mainunungon sa iya .  ginapahibalo sila sang ila konsiensia kon ang ila ginahimo husto ukon indi , kag ang ila panghunahuna nagasumbong ukon nagapakamatarong sa ila .  si ruth , nga nagasolo nga iloy , nagsiling   tatlo na ang bata ko sadto kag indi ko na masarangan ang isa pa .  pero sa tapos ako magpahulog , pamatyag ko , may malain gid ako nga nahimo .  pero ang iya bala ginhimo indi na gid mapatawad sang dios .  ginpakita ni jesucristo ang panghunahuna sang dios parte sa sini sang nagsiling sia   wala ako nagkari sa pagtawag sa mga matarong , kundi sa mga makasasala agod maghinulsol sila .  gani kon sinsero kita nga maghinulsol sa aton mga sala kag mangayo sing kapatawaran sa dios , handa sia nga patawaron kita bisan pa mabug - at ang aton mga sala .  lakip sa matinlo nga konsiensia , hatagan man sang dios sing kalinong sa hunahuna ang mahinulsulon kon mapainubuson sia nga mangamuyo sa iya .  sa tapos sang pagtuon sa biblia kag pagpangamuyo sa dios , nabatyagan ni ruth ang kalinong .  natun - an niya nga may  matuod nga kapatawaran  halin sa dios .  wala  kita sang dios  ginsilutan sang nagakabagay sa aton mga sala , wala niya ginhimo sa aton ang nagakadapat sa aton bangod sang aton mga kasaypanan .  kon sa tion sang pagbata kinahanglan magpili ang mag - asawa kon sin - o ang mabuhi , ang iloy bala ukon ang lapsag , dapat ini desisyunan sang mag - asawa .  pero sa madamo nga manggaranon nga pungsod , talagsa lang ini nagakatabo bangod sa pag - uswag sang medisina .  ang bisan sin - o nga magpaagay sing dugo sang tawo , ang iya dugo paagayon man sang tawo , kay ginhimo niya ang tawo sa larawan sang dios .  ikaw ang tuburan sang kabuhi  paagi sa imo kapawa makakita kami sing kapawa .  kay ikaw ang naghimo sang akon mga batobato  ginputos  mo ako sa taguangkan sang akon iloy .  ukon mahimo ,  ginhabol .  nakita mo na ako sang wala pa ako mabun - ag  nasulat sa imo libro ang tanan ko nga bahin sang mga adlaw nga ginhimo ini sang wala pa nagluntad ang bisan isa sini .  kon may mag - away nga mga tawo kag mahalitan nila ang nagabusong nga babayi kag nagbun - ag sia sing alang - alang  apang wala sing napatay ,  multahan ang tawo nga nakahalit suno sa pangayuon sa iya sang bana sang babayi  kag ihatag niya ini suno sa desisyon sang mga hukom .  ukon  grabe nga halit .  ang babayi ukon ang bata .  ukon  kalag sa kalag .  sa literal ,  wala nagapanglambat .  indi kamo magbaton sing gawad para sa kabuhi  sang isa ka manugpatay nga nagakadapat mapatay , kay dapat gid sia patyon .  ukon  kalag .  kay kon ang mga indi judiyo  nagatuman sang kasuguan sang dios bisan pa wala sila makahibalo sang kasuguan , nagapakita ini nga ang kasuguan yara sa ila hunahuna .  ginapahibalo sila sang ila konsiensia kon ang ila ginahimo husto ukon indi , kag ang ila panghunahuna nagasumbong ukon nagapakamatarong sa ila .  sa literal ,  mga tawo sang mga pungsod .  mainunungon ka sa tawo nga mainunungon sa imo  matarong ka sa tawo nga matarong       kay si jehova mahigugmaon sa katarungan , kag indi niya pagbiyaan ang mga mainunungon sa iya .  bantayan niya sila pirme  apang ang kaliwat sang mga malauton pagalaglagon .  ginapakita nila nga ang kasuguan nasulat sa ila tagipusuon .  ginapahibalo sila sang ila konsiensia kon ang ila ginahimo husto ukon indi , kag ang ila panghunahuna nagasumbong ukon nagapakamatarong sa ila .  wala ako nagkari sa pagtawag sa mga matarong , kundi sa mga makasasala agod maghinulsol sila .  kari kamo , maghambalanay kita kag buligan ko kamo nga tadlungon ang inyo kaangtanan sa akon ,  siling ni jehova .  bisan pa ang inyo mga sala mapula , papution ini kaangay sang niebe  bisan pa kaangay ini sang mapula nga tela , mangin kaangay ini sang balahibo sang karnero .  ang mga halad nga kalahamut - an sa dios amo ang nalisdan nga espiritu  ang nagakalisod kag mahinulsulon nga tagipusuon , o dios ko , indi mo pagsikwayon .  ukon  pagtamayon .  kay sa imo yara ang matuod nga kapatawaran , agod tahuron  ka sang mga tawo .  sa literal ,  kahadlukan .  wala niya kita ginsilutan sang nagakabagay sa aton mga sala , wala niya ginhimo sa aton ang nagakadapat sa aton bangod sang aton mga kasaypanan . 
sobra sa tunga sa milyon ka balay ang naguba .  makapasubo nga napatay ang isa ka saksi kag ang duha niya ka bata .  natabo ang linog sa tion nga ang mga kongregasyon sa apektado nga mga lugar nagahiwat sang ila mga miting ,  siling sang saksi nga si michelle .  kon natabo ini sa tion nga madamo ang ara sa ila mga balay , sigurado gid nga mas madamo ang napatay .  ngaa wala maano ang mga nagtambong sa mga miting .  nakabulig gid ang desinyo sang kingdom hall .  ang bag - o nga mga kingdom hall sa nepal gindesinyo nga makasarang sa linog .  si man bahadur , nga nagapakigbahin sa pagpatindog sang mga kingdom hall , nagsiling   pirme kami ginapamangkot kon ngaa amo gid sini kabakod ang pundasyon kay gamay man lang ang tinukod .  nakita na namon subong ang mga bentaha .  pagkatapos sang linog , gintugutan nga gamiton ang mga kingdom hall bilang mga dalayunan .  bisan pa may mga linog gihapon pagkatapos sini , nagabatyag ang mga saksi ni jehova kag ang ila mga kaingod nga nagadayon sa mga kingdom hall nga luwas na sila sa katalagman .  ang mga saksi ni jehova kag ang ila mga kaingod nagdayon sa mga kingdom hall ginpangita dayon sang cristianong mga gulang ang mga miembro sang kongregasyon nga wala didto .  gin - una sang mga gulang ang kaayuhan sang kongregasyon sangsa ila kaugalingon ,  siling sang saksi nga si babita .  natandog gid kami sa gugma nga ila ginpakita .  pagkaaga sa tapos sang linog , ang tatlo ka miembro sang komite nga nagadumala sa hilikuton sang mga saksi ni jehova sa nepal , upod ang nagalakbay nga mga ministro , ukon manugtatap sang sirkito , nagbisita sa mga kongregasyon para mahibaluan ang ila mga kinahanglanon kag mabuligan ang mga gulang sa sina nga lugar .  si gary breaux , halin sa ulong talatapan sang mga saksi ni jehova , nagbisita sa mga biktima sang linog sa nepal pagligad sang anom ka adlaw sa tapos sang linog , si gary breaux , halin sa ulong talatapan sang mga saksi sa estados unidos , nagkadto sa nepal upod sa iya asawa nga si ruby .  bangod sang kagamo sa kathmandu , kag sa mga linog sa tapos sini ,  siling ni reuben , nga miembro sang komite nga ginsambit kaina ,  indi kami sigurado kon makaabot gid man si utod breaux .  pero determinado sia nga magkadto kag nag - abot gid man sia .  gin - apresyar gid sang mga saksi sa nepal ang iya pagbisita .  si silas , nga nagatrabaho sa opisina sang mga saksi sa nepal , nagsiling   sang nagbalik ang serbisyo sang telepono , adlaw kag gab - i nga sige tunog ang telepono .  nabalaka gid sa amon ang mga saksi sa bilog nga kalibutan .  bisan indi namon maintiendihan ang ila ginahambal , nabatyagan namon ang ila pagpalangga kag ang handum nila nga magbulig .  ang medical team sang mga saksi halin sa europa nagbulig sa mga biktima sa sulod sang pila ka adlaw , ang lokal nga mga saksi nagadala sing pagkaon sa mga kingdom hall para sa mga nagakinahanglan .  nagtukod man sing disaster relief committee , kag dayon nag - abot ang mga bulig , kalabanan halin sa bangladesh , india , kag japan .  pagligad sang pila ka adlaw , nag - abot ang isa ka medical team sang mga saksi halin sa europa kag nagplastar sa isa ka kingdom hall .  ginsugdan dayon nila ang pagbulig , indi lang sa pisikal nga kahimtangan sang mga biktima kundi sa pag - atubang man sa trauma .  pareho sa ginabatyag sang madamo , ang babayi nga si uttara nagsiling   ang linog makahaladlok kag makakululba .  pero pagkatapos sini , nangin mas suod kami subong sa amon espirituwal nga pamilya .  ang linog wala nagpaluya sa pagpalangga sang katawhan ni jehova sa iya kag sa isa kag isa .  kundi ginpabakod pa gid sini ang ila gugma . 
bulig para sa pamilya   pag - asawahay ang pagpabutyag sing apresasyon importante gid para magmadinalag - on ang pag - asawahay .  pero madamo nga bana kag asawa ang wala na nagasapak sa maayo nga mga batasan sang ila tiayon , amo nga wala na sila nagapabutyag sing apresasyon sa sini .  sa libro nga emotional infidelity , ang isa ka manuglaygay nagsiling nga madamo sa mag - asawa nga nagakadto sa iya  ang mas nabalaka sa wala nagakatabo  sa ila pag - asawahay  sangsa matuod nila nga sitwasyon .  nagakadto sila sa akon opisina para isugid kon ano ang dapat nila bag - uhon , indi sa kon ano ang dapat nila padayon nga himuon .  ang sala sa sini nga mga mag - asawa amo nga wala nila napakita ang pagpalangga paagi sa apresasyon .  ano ang himuon ninyo nga mag - asawa para malikawan ini nga problema .  ang pagpabutyag sang apresasyon nagabuhin sang problema sa pag - asawahay .  kon ginatinguhaan sang bana kag asawa nga talupangdon kag apresyahon ang maayo nga mga kinaiya sang ila tiayon , masami nga mangin maayo ang ila relasyon .  bisan mabug - at ang ila buot sa isa kag isa , mabuhinan ini kon ginaapresyar nila ang isa kag isa .  para sa mga asawa .  madamo nga babayi ang nagabalewala sa kabug - aton sang responsibilidad sang mga bana sa pag - aman sa ila pamilya ,  siling sang ginsambit kaina nga libro nga emotional infidelity .  sa iban nga lugar , may amo gihapon sini nga problema bisan duha na sila ang may palangitan - an .  para sa mga bana .  masami nga wala ginasapak sang mga lalaki ang panikasog sang mga asawa sa pag - atipan sa panimalay , pagtrabaho man ini , pagtatap sa kabataan , ukon ulubrahon sa balay .  si fiona ,  nga mga tatlo ka tuig na nga kasal , nagsiling   tanan kita makahimo sing sala , kag kon makasala ako , nagalalain gid ako .  gani kon hambalan ako sang akon bana nga maayo gid ang akon ginhimo sa balay halimbawa , sa mga ulubrahon nabatyagan ko nga palangga gihapon niya ako bisan pa may kakulangan ako .  nabatyagan ko man ang iya suporta kag mas malipayon ako .  sa kabaliskaran , kon magbatyag ang tiayon nga ginabalewala sia , indi maayo ang epekto sini sa pag - asawahay .  kon magbatyag ka nga wala ginaapresyar sang imo tiayon ,  siling sang asawa nga si valerie ,  madali ka masulay nga makigsuod sa isa nga nagapabatyag sa imo nga ginaapresyar ka .  mag - obserbar .  sa masunod nga semana , talupangda ang maayo nga mga kinaiya sang imo tiayon .  talupangda man ang iya ginahimo para mangin matawhay ang inyo panimalay mga butang nga mahimo ginabalewala mo asta subong .  sa katapusan sang semana , ilista ang   mga kinaiya nga ginaapresyar mo sa imo tiayon kag   mga butang nga ginhimo niya para sa inyo pamilya .  ngaa importante nga mag - obserbar .  sa tapos sang pila ka tuig nga pag - asawahay ,  siling sang asawa nga si erika ,  mahimo nga ginabalewala mo na ang imo tiayon .  wala mo na ginatalupangod ang maayo nga mga butang nga ginahimo niya kag nagapokus ka na lang sa wala niya ginahimo .  pamangkuta ang imo kaugalingon   ginabalewala ko bala ang ginahimo sang akon tiayon .   '  halimbawa , kon may ginkay - o ang imo bana sa inyo balay , wala ka bala nagapasalamat sa iya kay pamatyag mo obligasyon niya ini .  kon ikaw isa ka bana , nagabatyag ka bala nga indi na kinahanglan hatagan sing komendasyon ang imo asawa sa pag - atipan sa inyo kabataan kay amo gid man sini ang dapat niya himuon .  tinguhai nga talupangdon kag apresyahon ang tanan nga ginahimo sang imo tiayon gamay man ini ukon daku para sa inyo pamilya .  pirme sia dayawa .  ang biblia nagasiling nga  ipakita  naton  nga mapinasalamaton  kita .  gani pirme pasalamati ang imo tiayon .  ang bana nga si james nagsiling ,  kon ginaapresyar sang akon asawa ang akon mga ginahimo , nagapalig - on ini sa akon nga manikasog pa gid nga mangin mas maayo nga bana kag dugangan ang akon ginahimo para sa amon pag - asawahay .  ang mga bana kag mga asawa nga nagapabutyag sing apresasyon sa isa kag isa nagapabakod sang ila relasyon .  nagapati ako nga madamo kuntani nga mag - asawa ang wala nagbulagay kon nagpokus sila sa kon ano ang naluyagan nila sa isa kag isa ,  siling sang bana nga si michael .  kon may problema , wala sila dayon nagadesisyon nga magbulagay bangod pirme nila ginadumdom ang maayo sa isa kag isa .  padayon ninyo nga hunahunaa ang bisan ano nga butang nga .  sa pagpadungog sa isa kag isa , manguna kamo .  maghambal kamo pirme sing mainayuhon .  madamo gid sing mga problema kada adlaw nga mahimo magpaluya sa akon sa pisikal kag emosyonal .  pero pirme ako ginahambalan ni tia nga ginaapresyar gid niya ang akon mga panikasog bilang bana .  ang pagpabutyag niya sang apresasyon nagapapagsik gid sa akon .  masako gid ako sa akon makakalapoy nga obra .  kon ginadayaw ako ni ethan sa tanan ko nga ginahimo kag kon ginapakita niya ina nga apresasyon paagi sa pagpamati sa akon istorya parte sa akon adlaw maumpawan gid ako .  nabatyagan ko gid nga palangga niya ako .  sa katapusan , mga kauturan , padayon ninyo nga hunahunaa  ang bisan ano nga butang nga matuod , serioso , matarong , matinlo ,  hiligugmaon , dungganon , maayo , kag dalayawon .  ukon  pamalandungi .  ukon  putli .  sa pagpakita sing utudnon nga gugma magpinalanggaanay kamo .  sa pagpadungog sa isa kag isa , manguna kamo .  tuguti man ang paghidait sang cristo nga maggahom sa inyo tagipusuon ,  kay gintawag kamo sa sini nga paghidait sa isa ka lawas .  kag ipakita nga mapinasalamaton kamo .  ukon  nga magkontrol sang inyo tagipusuon .  maghambal kamo pirme sing mainayuhon , nga daw gintimplahan sing asin , agod mahibaluan ninyo kon paano sabton ang kada isa .  sa katapusan , mga kauturan , padayon ninyo nga hunahunaa  ang bisan ano nga butang nga matuod , serioso , matarong , matinlo ,  hiligugmaon , dungganon , maayo , kag dalayawon .  ukon  pamalandungi .  ukon  putli .  sa pagpakita sing utudnon nga gugma magpinalanggaanay kamo .  sa pagpadungog sa isa kag isa , manguna kamo .  maghambal kamo pirme sing mainayuhon , nga daw gintimplahan sing asin , agod mahibaluan ninyo kon paano sabton ang kada isa . 
gindesinyo bala ini .  ang subay nga ginatawag saharan silver ant   amo ang isa sa mga sapat sa duta nga makasarang sa grabe nga kainit .  kon udto , nagapanago ang mga nagatukob sa ila bangod sa grabe nga kainit sa sahara .  gani nagadalidali gua ini nga mga subay sa ila buho para mangita sing pagkaon , pareho sang mga insekto nga napatay sa grabe nga kainit .  ang mga balahibo sini , amo ang rason nga daw pilak ini tan - awon .  magagmay ini katama nga mga tubo nga korte trianggulo .  ang duha ka nagua nga bahin sang balahibo may tama gid ka gamay nga mga kudolkudol halin sa puno asta sa punta , pero mahining ang idalom nga bahin sini .  may duha ka katuyuan ini nga desinyo .  una , ginapabanda sini nga mga balahibo ang kainit sang silak sang adlaw .  ikaduha , nagabulig ini sa subay nga mapahaganhagan sa iya lawas ang init nga halin sa palibot .  ginapabanda naman sang idalom nga bahin sang lawas sang subay nga wala sing balahibo ang init nga nagausbong halin sa balas .  ginatinguhaan sang mga researcher nga ilugon ining gamay nga sapat para makahimo sing pinasahi nga pinta nga wala nagainit , kag indi na kinahanglan sang bentilador ukon iban pa nga kagamitan para magbugnaw .  ano sa banta mo .  ang panagang sa init sang saharan silver ant resulta bala sang ebolusyon .  ukon gindesinyo ini .  ang iya malaba nga mga tiil amo ang rason kon ngaa indi magdapat ang iya lawas sa mainit nga balas kag makadalagan sia sing madasig .  ang iya naman tumalagsahon nga ikasarang sa pagtultol sang lugar nagabulig sa iya nga makabalik dayon sa iya buho . 
ngaa ginaapresyar naton ang katahom .  sa makatilingala nga paagi , ang utok sang tawo makaapresyar sang katahom .  wala sing ginasiling ang biblia kon paano ini nagakatabo , pero ginasugid sini sa aton kon ngaa nagaapresyar kita sang katahom  gintuga kita sang dios nga may mga kinaiya nga pareho sa iya .  gintuga man niya ang tama ka komplikado nga lawas sang tawo .  ginhimo niya ini nga may dalayawon nga porma kag ikasarang sa pagpanghikot .  parte sa sini , ang manugkomposo sang ambahanon sang una nagsiling   dayawon ko  ang dios  kay sa makahalawhaw nga paagi ginhimo ako sing makatilingala .  apang sa karon , indi na balanse ang panan - aw sang madamo sa katahom nga ginapasanyog sang mga nagahimo kag nagabaligya sang uso nga mga bayo kag sang media .  suno sa libro nga body image , ginapakita sang pila ka pagtuon sa mga kultura sa nakatundan nga  ang pisikal nga katahom amo lang gid ang pinakaimportante nga basihan para masiling nga maayo ang bug - os nga pagkatawo sang isa .  pero ining makitid nga panan - aw nagabalewala sang mas importante nga butang ang tagipusuon sang isa .  magluwas sa pagpokus sa pisikal nga katahom , mas ginahatagan man subong sing importansia ang makapukaw sang seksuwal nga balatyagon , kag sa masami ginagamit ang mga babayi .   '  may maayo gid nga rason ang biblia sa paglaygay sa aton nga indi magpaimpluwensia sa sini .  ang inyo pagpatahom indi dapat sa panggua lamang , .  sa baylo dapat patahumon ninyo ang inyo tagipusuon , ang inyo nasulod nga pagkatawo , paagi sa pagsuksok sang indi madinulunton nga bayo , ang malinong kag malulo nga espiritu , nga may daku nga balor sa mga mata sang dios .  ngaa maalamon nga mangin balanse .  parte sa pisikal nga katahom , ang iban nagasiling   kon guapa ka , ipadayawdayaw ini .  sa mga kultura nga kinaandan ini nga panghunahuna , ang mga tin - edyer kag bisan ang mga bata pa nga babayi nagakabig na sang ila kaugalingon  subong palantasyahan sang iban .   , kag gusto nila nga tulukon sila kag kilalahon bangod sa ila hitsura ,  suno sa report sang apa .  makahalalit gid ini .  ang matuod , nangin panguna ini nga kabangdanan sang problema sa panglawas kag kaangtanan sa iban , nga suno sa apa mahimo tunaan sang  madamo nga problema sa emosyon .  mahimo nalakip sa sini ang kabalaka kag  kaugot sa kaugalingon .   , problema sa pagkaon , manubo nga pagtan - aw sa kaugalingon , kag depresyon ukon kapung - aw .  kuhaa ang mga butang nga makapagamo sa imo tagipusuon  kag isikway ang mga butang nga makahalalit sa imo lawas , kay ang pagkapamatan - on kag ang paghingurusgan wala sing pulos .  ano nga panimuot ang nagapakita sang kaligdong sang panghunahuna .  ginapakita sang biblia nga may kaangtanan ang kaugdang sa  kaligdong sang hunahuna , '  ukon kaalam .  binagbinaga ini  ang maugdang nga mga tawo wala nagapokus sa ila hitsura , kundi balanse ang ila panan - aw sa ila kaugalingon .  ginahatagan man nila sing konsiderasyon ang balatyagon sang iban , gani ginadayaw sila , ginatahod sang iban , kag labaw sa tanan , ginakahamut - an sang dios .  dugang pa , daku ang tsansa nga makakita sila sing matuod nga mga abyan kag maluyagan sila sang tawo nga interesado indi lang sa pisikal nga kaangtanan kundi sa malipayon kag nagadugay man nga pag - asawahay .  gani , may maayo gid nga mga rason ang biblia sa pagpalig - on sa aton nga magpokus sa aton nasulod nga pagkatawo ang aton  tagipusuon .  ang manami nga batasan wala nagalubad .  ang matuod , naganami pa gid ini pagligad sang tion .  gani bata man kita ukon tigulang , kon pamatian naton ang mapuslanon nga laygay sang biblia , makita naton indi lamang ang katahom nga wala nagalubad kundi matigayon man naton ang pagkakontento kag pagtahod sang iban .  ang kaalikaya makadaya kag ang katahom mahimo nga umalagi lang , apang ang babayi nga nagakahadlok kay jehova pagadayawon . 
may ara ka bala sing  dalayon nga piesta .  ang tanan nga adlaw sang napiotan malaut , apang ang malipayon sing tagiposoon may dalayon nga piesta .  ano ang buot silingon sini .  nagapatuhoy ini sa mental kag emosyonal nga kahimtangan sang isa .  ang mga  napiotan  pirme lang negatibo ang ginahunahuna , ang pagtamod nga  nagapalain '  ukon nagapasubo sang iya adlaw .  sa kabaliskaran , ang isa nga  malipayon sing tagiposoon ,  positibo sing panghunahuna , isa ka panimuot nga nagapalipay , nga nagahatag sa iya sing  dalayon nga piesta .  tanan kita may mga problema nga nagadula sang aton kalipay .  pero may mahimo kita para mangin malipayon bisan sa mabudlay nga kahimtangan .  binagbinaga ang ginasiling sang biblia .  indi pagtuguti nga mabug - atan ka sang tuman nga kabalaka kon ano ang matabo buas .  nagsiling si jesucristo   indi kamo magpalibog parte sa buwas , kay ang buwas may kaugalingon nga palaligban .  indi kinahanglan nga dugangan pa ninyo ang palaligban nga nagaabot sa kada adlaw .  pamensara ang maayo nga mga butang nga natabo sa imo .  ang matuod , kon nasubuan ka , puede ka maghimo sing listahan sang maayo nga mga butang nga natabo sa imo kag pamensaran ini .  indi pagpamensara pirme ang imo mga sala kag malain nga nahimo .  magtuon gikan sa sini kag pabay - i na lang .  iluga ang drayber nga nagapasiplat sa rearview mirror pero wala nagapokus sa sini .  tandai man nga  may pagpatawad sa  dios .  kon ginapabug - atan ka sing tuman nga kabalaka , isugid ini sa isa nga mahimo makapahalipay sa imo .  inang  maayong pulong '  mahimo maghalin sa miembro sang pamilya ukon sa ginasaligan nga abyan , ang isa nga indi negatibo kundi  nagahigugma sa tanan nga tion .  ang maalamon nga mga hulubaton sa biblia nakabulig sa madamo nga mangin malipayon sa kabuhi , bisan pa mabudlay ang kahimtangan .  kabay nga makabulig man ini sa imo . 
sa mga wala nakaeksperiensia sing kasakit nga mapatyan sing lapsag , mabudlay nila mahangpan ang balatyagon sang isa nga nakaeksperiensia sini .  grabe gid ang pagpangasubo sang pila ka ginikanan nga namatyan sing lapsag .  may isa ka iloy nga namatyan sing lima ka lapsag antes ini mabun - ag .  sang ulihi , nalipay sia nga ang nagsunod niya nga duha ka bata nagdaku subong mapagros nga mga bata nga lalaki .  apang , indi niya gihapon malimtan ang iya mga lapsag nga nahulog .  tubtob buhi sia , nahibaluan niya kon pila na kuntani ang edad sang iya napatay nga mga lapsag .  ini bala nga mga cristiano makapaabot nga mabanhaw pa ang ila napatay nga mga lapsag .  ang simple nga sabat  wala kita nakahibalo .  ang biblia wala direkta nga nagasiling nga pagabanhawon ang mga lapsag nga nahulog ukon nabun - ag nga patay .  apang , ang pulong sang dios may mga prinsipio nga makabulig sa pagsabat sa sini nga pamangkot kag makahatag sing lugpay .  binagbinagon naton ang duha ka pamangkot may kaangtanan sa sini .  una , sa pagtamod ni jehova san - o bala nagasugod ang kabuhi sang tawo sa pagpanamkon ukon sa pagkabun - ag .  ikaduha , paano ginatamod ni jehova ang wala pa mabun - ag nga lapsag isa bala ka pinasahi nga indibiduwal ukon isa lamang ka grupo sang mga selula sa tiyan sang iloy .  ang mga prinsipio sa biblia nagahatag sing maathag nga mga sabat sa sining duha ka pamangkot .  suno sa kasuguan nga ginhatag sang dios kay moises , ang kabuhi nagasugod indi sa pagkabun - ag kundi sing mas temprano pa .  ginpakita sini nga pagasilutan sing kamatayon ang nagapatay sang isa ka fetus .  ining kasuguan nagasiling   magabayad ka sing kabuhi sa kabuhi .  gani , ang wala pa matawo nga lapsag may kabuhi na kag isa na ka buhi nga kalag .  ang paghibalo sa sini nga kamatuoran nakabulig sa minilyon ka cristiano nga isikway ang aborsion , kay isa ini ka mabug - at nga sala batok sa dios .  ano ang pagtamod ni jehova sa kabuhi sang wala pa mabun - ag nga lapsag .  ang kasuguan nga ginsambit kaina nagapatuman nga dapat patyon ang tawo nga nangin kabangdanan sang kamatayon sang wala pa mabun - ag nga lapsag .  gani , maathag nga ang kabuhi sang wala pa matawo nga lapsag may daku nga balor sa pagtamod sang dios .  magluwas sini , madamo nga teksto sa biblia ang nagapakita nga ginatamod ni jehova ang wala pa matawo nga mga lapsag subong pinasahi nga mga indibiduwal .  halimbawa , si hari david nagsiling tuhoy kay jehova   ginputus mo ako sa tiyan sang akon iloy .  ang imo mga mata nakakita sang akon wala mahuman nga kinaugali  sa imo tolon - an nasulat na sila tanan , ang mga adlaw nga ginpat - ud nga sa akon .  nakita man ni jehova nga ang wala pa matawo nga lapsag may pinasahi na nga mga kinaiya kag makita man niya kon ano ang ila posible nga himuon pagdaku nila .  samtang nagabusong sing kapid nga lalaki ang asawa ni isaac nga si rebeca , nagtagna si jehova tuhoy sa sining duha ka lapsag nga nagadis - uganay sa iya tiyan , kag nagapakita ini nga nahibaluan na ni jehova ang ila mga kinaiya nga makaapektar sa madamo nga tawo sa palaabuton .  makapainteres man ang natabo sang wala pa mabun - ag si juan bautista .  ang ebanghelyo nagsiling   sang mabatian ni elisabet ang panamyaw ni maria , ang lapsag nagkibo sa iya taguangkan  kag si elisabet napuno sing balaan nga espiritu .  sa paglaragway sini nga kahimtangan , ang doktor nga si lucas naggamit sing griego nga tinaga nga pareho nga nagapatuhoy sa fetus kag sa nabun - ag na nga lapsag .  amo man ini nga tinaga ang gingamit niya sang ginpatuhuyan niya ang lapsag nga si jesus nga nagahigda sa pasungan .  sa kabug - usan , ginapakita bala sang biblia nga may daku gid kinatuhayan ang wala pa mabun - ag nga lapsag kag ang isa nga nabun - ag na .  kag nagasibu ina sa mga tukib sang moderno nga siensia .  halimbawa , natukiban sang mga researcher nga ang wala pa mabun - ag nga lapsag makabatyag na sa mga nagakatabo sa gua sang tiyan sang iya iloy .  gani , indi makapakibot nga ang nagabusong nga iloy makapalambo sing suod nga kaangtanan sa lapsag sa iya tiyan .  indi mapat - od kon san - o gid ang espesipiko nga tion nga maggua ang kada lapsag .  binagbinaga ini nga halimbawa  ang isa ka iloy nagbun - ag sing lapsag nga kulang sing binulan , kag napatay ini pagligad sing pila ka adlaw .  ang isa naman ka iloy nagadala sing lapsag nga kompleto sing binulan , apang napatay ang lapsag antes ini maggua .  makalaum bala ang una nga iloy nga mabanhaw ang iya bata bangod nabun - ag ini bisan kulang sing binulan , apang wala bala sina nga paglaum ang ikaduha nga iloy .  sa pagsumaryo , maathag nga ginatudlo sang biblia nga ang kabuhi nagasugod na sa pagpanamkon pa lang kag ginatamod na ni jehova ang wala pa mabun - ag nga lapsag nga pinasahi kag ginapabaloran niya subong indibiduwal .  bangod sini nga mga kamatuoran sa biblia , ang pila ka tawo nagabatyag nga indi nagakaigo nga maghinakop nga wala sing paglaum nga mabanhaw ang mga lapsag nga napatay antes pa mabun - ag .  nagabatyag sila nga ina nga pangatarungan nagapahuyang sang aton panindugan batok sa aborsion , nga napasad gid sa sina nga mga kamatuoran .  sang nagligad , ini nga magasin nagpautwas sing pila ka praktikal nga mga pamangkot nga daw nagaduhaduha sa posibilidad nga mabanhaw pa ang mga lapsag nga napatay antes mabun - ag .  halimbawa , ibutang bala sang dios ang fetus sa tiyan sang isa ka babayi sa paraiso .  apang , pagkatapos sang dugang pa nga mga pagtuon , pagpangamuyo kag pagpamalandong , naghinakop ang nagadumala nga hubon nga indi ina daku nga upang sa pagkabanhaw .  si jesus nagsiling   ang tanan nga butang posible sa dios .  ang eksperiensia mismo ni jesus nagapamatuod sini nga pinamulong  ang iya kabuhi sa langit ginliton sa tiyan sang lamharon nga dalaga .  imposible ini matabo kon sa tawo lang .  gani , nagakahulugan bala ini nga ginatudlo sang biblia nga ang mga lapsag nga napatay antes mabun - ag pagabanhawon .  dapat ipadaku naton nga wala ini ginasabat sing direkta sang biblia , amo nga indi kita mag - insister nga mabanhaw sila .  ini nga topiko mahimo magpautwas sing wala katapusan nga mga pamangkot .  gani maayo gid nga indi kita maghaumhaum .  itugyan na lang naton ini kay jehova nga dios , nga bugana sa mahigugmaon nga kaayo kag kaluoy .  wala duhaduha nga nalangkag gid sia nga baliskaron ang halit nga natuga sang kamatayon paagi sa pagkabanhaw .  makasalig kita nga ginahimo niya pirme kon ano ang husto .  magahatag sia sing kaumpawan sa mga kasakit nga naeksperiensiahan naton sa sining malaut nga kalibutan samtang mahigugmaon niya nga ginatuytuyan ang iya anak sa  paglaglag sa mga binuhatan sang yawa .  nota  ginapakita sang iban nga badbad sini nga teksto nga ang kamatayon lamang sang iloy ang kinahanglan bayaran sing silot nga kamatayon .  apang , ang orihinal nga hebreo nga teksto nagapakita nga ang kasuguan nagapatuhoy sa kamatayon sang iloy ukon sang iya wala pa matawo nga lapsag . 
